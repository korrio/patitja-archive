<html>

<head>
<meta http-equiv="content-type" content="text/html; charset=UTF-8">
<title>อย่าส่งจิตออกนอกไปเสวยอารมณ์</title>
<meta name="generator" content="Namo WebEditor v5.0">


<script language="JavaScript">
<!--
function na_open_window(name, url, left, top, width, height, toolbar, menubar, statusbar, scrollbar, resizable)
{
  toolbar_str = toolbar ? 'yes' : 'no';
  menubar_str = menubar ? 'yes' : 'no';
  statusbar_str = statusbar ? 'yes' : 'no';
  scrollbar_str = scrollbar ? 'yes' : 'no';
  resizable_str = resizable ? 'yes' : 'no';
  window.open(url, name, 'left='+left+',top='+top+',width='+width+',height='+height+',toolbar='+toolbar_str+',menubar='+menubar_str+',status='+statusbar_str+',scrollbars='+scrollbar_str+',resizable='+resizable_str);
}

// -->
</script>
</head>

<body bgcolor="white" text="black" link="blue" vlink="purple" alink="red" background="Beige.jpeg">
<P style="line-height:2.2; margin-top:0; margin-bottom:0;" align="center"><b><span style="font-size:12pt;"><font face="Tahoma" color="#000099">อย่าส่งจิตออกนอกไปเสวยอารมณ์</font></span></b></P>
<p style="line-height:2.2; margin-top:0; margin-bottom:0;"><span style="font-size:12pt;"><font face="Tahoma">&nbsp;&nbsp;&nbsp;&nbsp;</font></span><span style="font-family:CordiaUPC; font-size:12pt;"><font face="Tahoma">webmaster 
</font></span><span style="font-size:12pt;"><font face="Tahoma">- 
เป็นคําสอนและคติธรรมของหลวงปู่ที่กล่าวกันอยู่เนืองๆ &nbsp;และเป็นแก่นหลักสําคัญในการปฏิบัติเพื่อความดับทุกข์ 
&nbsp;แต่ควรมีความเข้าใจทึ่ถูกต้องจึงจักสําเร็จผลสมดั่งคําสอนของหลวงปู่, อันท่านหมายถึง 
</font><font face="Tahoma" color="red">ไม่ส่งจิตออกนอกไป</font><font face="Tahoma" color="#9900FF">เสวยอารมณ์(หมายถึง 
เกิดเวทนา)</font><font face="Tahoma" color="red"> 
</font><font face="Tahoma" color="#0000CC">หรือก็คือไม่ส่งจิตออกนอกไปคิดนึกปรุงแต่ง</font><font face="Tahoma"> 
&nbsp;เพราะทุกๆความคิดนึกปรุงแต่งอันคือความคิดที่ฟุ่มเฟือยเกินจําเป็น, อันเป็นขันธ์ 
๕ อย่างหนึ่งซึ่งย่อมต้องเกิด</font><font face="Tahoma" color="#0000CC"><b>เวทนา</b>หรือการเสวยอารมณ์</font><font face="Tahoma">ร่วมด้วยทุกๆความคิดที่ปรุงแต่ง 
&nbsp;อันล้วนอาจเป็นปัจจัยให้เกิด</font><font face="Tahoma" color="#0000CC"><b>ตัณหา</b> 
</font><font face="Tahoma">อันเป็นไปตามหลักธรรมปฏิจจสมุปบาท, จึงทําให้เกิดเป็นทุกข์ขึ้นมาโดยไม่รู้ตัวจากความ</font><font face="Tahoma" color="#0000CC">คิดนึกปรุงแต่งหรือฟุ้งซ่าน</font><font face="Tahoma">นั้นๆ, 
&nbsp;</font><font face="Tahoma" color="red">จิตไม่ส่งออกนอก</font><font face="Tahoma">ในความหมายของท่านจึงหมายถึง ไม่ส่งจิตออกนอกเพื่อไม่ไปกระทบในรูป 
เสียง กลิ่น รส สัมผัส และธรรมมารมณ์หรือความคิด อันล้วนแต่ให้เกิดคิดนึกปรุงแต่ง 
&nbsp;หรือก็คือ</font><font face="Tahoma" color="#0000CC">หยุดคิดนึกปรุงแต่ง  </font></span></p>
<p style="line-height:2.2; margin-top:0; margin-bottom:0;"><span style="font-size:12pt;"><font face="Tahoma">&nbsp;&nbsp;&nbsp;&nbsp;</font><font face="Tahoma" color="#0000CC">อย่าส่งจิตออกนอก 
</font><font face="Tahoma">อีกอย่างหนึ่งซึ่งมีความหมายเหมือนกันคือ 
อย่าส่งจิตออกไปนอก <b>กาย เวทนา จิต ธรรม ตามหลักสติปัฏฐาน๔</b> นั่นเอง, &nbsp;</font><font face="Tahoma" color="#0000CC">จิตหรือสติอยู่กับกาย</font><font face="Tahoma">ไม่ส่งออกไปปรุงแต่ง
ดังเช่น </font><font face="Tahoma" color="#0000CC">กายานุปัสสนา</font><font face="Tahoma">(การพิจารณากายเพื่อให้เกิด</font></span><a href="javascript:na_open_window('win', 'nipita.htm', 0, 0, 300, 200, 0, 0, 0, 0, 0)" target="_self" title="คลิก เปิดหน้าต่างย่อย
ดูความหมาย"><span style="font-size:12pt; letter-spacing:0;"><font face="Tahoma" color="#0000CC">นิพพิทา</font></span></a><span style="font-size:12pt;"><font face="Tahoma">, 
&nbsp;</font><b><font face="Tahoma">แต่ไม่ใช่หมายถึง</font></b><a href="javascript:na_open_window('win', '337.htm', 0, 0, 720, 350, 0, 0, 0, 1, 1)" target="_self" title="คลิก เปิดหน้าต่างย่อย
   อ่านรายละเอียด"><b><font face="Tahoma">จิตส่งใน</font></b><font face="Tahoma"> 
หรือ </font><u><b><font face="Tahoma" color="#0000CC">จิตส่องจดจ่อจดจ้องไปเสพผลอันสุขสบายอันเกิดแต่กายหรือจิตที่เกิดจากอำนาจของฌานหรือสมาธ</font></b></u></a><a href="javascript:na_open_window('win', '16.htm', 0, 0, 780, 530, 1, 0, 0, 1, 1)" target="_self" title="คลิก เปิดหน้าต่างย่อย
   อ่านรายละเอียด"><u><b><font face="Tahoma" color="#0000CC">ิ</font></b></u></a><font face="Tahoma" color="#0000CC">)</font><font face="Tahoma">จึงจักถูกต้อง</font><font face="Tahoma" color="#0000CC"> </font><font face="Tahoma">&nbsp;อันจะครอบคลุมถึงการให้จิตอยู่กับเวทนานุปัสสนา(เห็นเวทนา),จิตตานุปัสสนา(จิตเห็นจิตหรือความคิด) หรือธรรมานุปัสสนาหรือธรรมะวิจยะ(การพิจารณาธรรม)ก็ได้ 
&nbsp;อันล้วนเป็นการปฏิบัติแบบสติปัฏฐาน๔ในชีวิตประจําวันนั่นเอง, &nbsp;การพิจารณาธรรม - ไม่ใช่ความคิดที่ส่งออกนอกไปคิดนึกปรุงแต่ง, เป็นความคิดที่มีคุณประโยชน์</font><font face="Tahoma" color="#0000CC">จําเป็น</font><font face="Tahoma">ต้องมีเพื่อให้เกิด</font><font face="Tahoma" color="#0000CC"><a href="javascript:na_open_window('win', 'ex3.htm#สัมมาญาณ', 0, 0, 790, 230, 1, 0, 0, 1, 1)" target="_self">สัมมาญาณ</a></font><font face="Tahoma"> 
อันยังให้เกิด</font><font face="Tahoma" color="#0000CC">สัมมาวิมุติ-สุขจากการหลุดพ้น</font><font face="Tahoma">, 
&nbsp;&nbsp;</font><font face="Tahoma" color="red">ต้องไม่ใช่ไปอยู่กับผลของสมาธิ</font><font face="Tahoma">คือจิตไม่ส่งออกนอกแต่ไปคอยจดจ้องหรือยึดความเบากาย เบาใจ 
</font><font face="Tahoma" color="red">ภายในกายหรือจิตของตนเอง</font><font face="Tahoma">อันเกิดจากผลของสมาธิ 
อันเป็นการเข้าใจผิด, แยกแยะให้ดีด้วย เพราะมีความฉิวเฉียดต่างกันเพียงน้อยนิด 
แต่ผลออกมาต่างกันราวฟ้ากับดิน อันแรกก่อให้เกิด</font><font face="Tahoma" color="#0000CC">สัมมาญาณอันจักยังให้เกิดสัมมาวิมุตติ,</font><font face="Tahoma"> 
แต่อันหลังก่อให้เกิด</font><font face="Tahoma" color="#0000CC"><a href="javascript:na_open_window('win', 'ex3.htm#วิปัสสนูปกิเลส', 0, 0, 790, 230, 1, 0, 0, 1, 1)" target="_self">วิปัสสนูปกิเลส</a></font><font face="Tahoma">อัน</font><font face="Tahoma" color="red">ให้โทษอย่างรุนแรง</font><font face="Tahoma">ในภายหลัง</font></span></p>
<p style="line-height:2.2; margin-top:0; margin-bottom:0;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;หรืออาจกล่าวได้ว่า 
</font><font face="Tahoma" color="red">อย่าส่งจิตออกนอก</font><font face="Tahoma" color="#0000CC">ไปคิดนึกปรุงแต่ง 
เพราะคิดนึกปรุงแต่งคือเกิดขันธ์๕ อันเป็นปัจจัยให้เกิดเวทนา <img src="next_arrow.gif" align="absmiddle" width="16" height="16" border="0" vspace="7"> 
อันเป็นปัจจัยให้เกิดตัณหา <img src="next_arrow.gif" align="absmiddle" width="16" height="16" border="0" vspace="7"> 
อันเป็นปัจจัยให้เกิดอุปาทานอันเป็นทุกข์&nbsp;&nbsp;เป็นไปตามวงจรปฏิจจสมุปบาทนั่นเอง</font></span></p>
<form>
    <p style="line-height:2.2; margin-top:0; margin-bottom:0;" align="center"><span style="font-size:12pt;"><font face="Tahoma"><input type="button" value="ปิด กลับที่เดิม" onClick="window.close()" style="font-family:Tahoma; font-size:12pt; color:rgb(254,213,134); background-color:rgb(165,114,37); border-width:2px; border-color:rgb(128,64,0); border-style:solid;"></font></span></p>
</form>
<p style="line-height:2.2; margin-top:0; margin-bottom:0;" align="center"><span style="font-size:12pt;"><font face="Tahoma">&nbsp;</font></span></p>
<p style="line-height:2.2; margin-top:0; margin-bottom:0;" align="center"><span style="font-size:12pt;"><font face="Tahoma">&nbsp;</font></span></p>
<table align="center" border="0" width="284" style="line-height:200%; margin-top:0; margin-bottom:0;">
    <tr>
        <td width="274" align="center" valign="middle">
            <table align="center" border="0" width="255" style="line-height:100%; margin-top:0; margin-bottom:0;">
                <tr align="center" valign="middle">
                    <td width="245" align="center" valign="middle">

                        <p align="center" style="line-height:100%; margin-top:0; margin-bottom:0;">
	    

                        <span style="font-size:12pt;"><font face="Tahoma"><script language="javascript1.1">
page="หลวงปู่ดูลย์";
                        </script>
                        <script language="javascript1.1" src="http://hits.truehits.in.th/data/h0012229.js">
                        </script>
                        </font></span>&nbsp;</p>
                    </td>
                </tr>
            </table>

        </td>
    </tr>
</table>
<p align="center"><span style="font-size:12pt;"><font face="Tahoma">&nbsp;</font></span></p>
<p><span style="font-size:12pt;"><font face="Tahoma">&nbsp;</font></span></p>
<span style="font-size:12pt;"><font face="Tahoma">&nbsp;</font></span></p>
<span style="font-size:12pt;"><font face="Tahoma">&nbsp;</font></span></p>
<p><span style="font-size:12pt;"><font face="Tahoma">&nbsp;</font></span></p>
<p><span style="font-size:12pt;"><font face="Tahoma">&nbsp;</font></span></p>
<p>&nbsp;</p>
</font></span></body>
</html>
