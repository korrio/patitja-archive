<html>

<head>
<meta http-equiv="content-type" content="text/html; charset=windows-874">
<title>ธาตุ-ขันธ์-อายตนะ  สัมพันธ์  - หลวงปู่เทสก์ เทสรังสี</title>
<meta name="author" content="พนมพร">
<meta name="generator" content="Namo WebEditor v5.0">
<script src="rightmenu.js" type=text/javascript>
//Right-click menu- By Eyecon (http://www.webteam.ro)
//Slight modifications by JK
//Visit JavaScript Kit (http://javascriptkit.com) for script

</script>
<style>
<!--
#men {
BORDER-RIGHT: 2px outset; BORDER-TOP: 2px outset; Z-INDEX: 1; LEFT: 0px; VISIBILITY: hidden; BORDER-LEFT: 2px outset; BORDER-BOTTOM: 2px outset; POSITION: absolute; TOP: 0px
}
#men A {
PADDING-RIGHT: 1px; PADDING-LEFT: 1px; PADDING-BOTTOM: 4px; MARGIN: 1px 1px 1px 16px; FONT: 12px sans-serif; WIDTH: 100%; PADDING-TOP: 3px; HEIGHT: 100%; TEXT-DECORATION: none
}
.ico {
BORDER-RIGHT: medium none; BORDER-TOP: medium none; FLOAT: left; BORDER-LEFT: medium none; BORDER-BOTTOM: medium none
}
//-->
</style>
</head>

<body bgcolor="white" link="blue" vlink="purple" alink="red" background="Beige.jpeg">
<p style="line-height:1.5; margin-top:-2mm;" align="center"><span style="font-size:18pt; letter-spacing:0;"><font face="MS Sans Serif" color="#000099">ธาตุ-ขันธ์-อายตนะ 
สัมพันธ</font></span></p>
<p align="center" style="line-height:200%;"><a href="10.1.htm" title="กลับไป  ธรรมข้อคิดจากพระอริยะเจ้า"><span style="font-size:12pt;"><font face="Tahoma" color="blue"><img src="tess.jpg" width="72" height="96" border="0"></font></span></a></p>
<p align="center" style="line-height:200%; margin-top:0; margin-bottom:0;"><span style="font-size:12pt;"><font face="Tahoma" color="#000066">หลวงปู่เทสก์ 
เทสรังสี</font></span></p>
<p align="center" style="line-height:200%; margin-top:0; margin-bottom:0;"><span style="font-size:12pt;"><font face="Tahoma">แสดง 
&nbsp;ณ &nbsp;วัดหินหมากเป้ง &nbsp;&nbsp;อ.ศรีเชียงใหม่ &nbsp;จ.หนองคาย</font></span></p>
<p style="line-height:2; margin:0;" align="center"><span style="font-size:12pt;"><font face="Tahoma"><img src="bar_n_1.gif" width="200" height="3" border="0" vspace="9"></font></span></p>
<p align="center" style="line-height:200%;"><span style="font-size:12pt;"><font face="Tahoma" color="#000066"><b>คำนำ</b></font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
คณะศิษยานุศิษย์ปรารภในการที่จะจัดพิมพ์หนังสือแจกเป็นอนุสรณ์ &nbsp; เนื่องในการทำบุญฉลองอายุครบ 
&nbsp; ๙๐ &nbsp; ปีบริบูรณ์ของผู้เขียน &nbsp; ในวันที่ &nbsp; ๒๖ &nbsp; เมษายน 
&nbsp; ๒๕๓๕ &nbsp; นี้ &nbsp; ด้วยเหตุผลว่าหนังสือที่พิมพ์มานานแล้วไม่พอกับการแจกจ่าย 
&nbsp; ได้มาหารือกับผู้เขียนว่าจะพิมพ์หนังสืออะไรดี &nbsp; ผู้เขียนพิจารณาเห็นว่าหนังสือที่ได้เขียนไว้ที่จะเป็นประโยชน์แก่ผู้อ่าน 
&nbsp; คือเรื่อง &nbsp; ธาตุ-ขันธ์-อายตนะ &nbsp; สัมพันธ์ &nbsp; ซึ่งสมควรที่ผู้ปฏิบัติธรรมกรรมฐานพึงรู้เรื่องโดยถ่องแท้ 
&nbsp; ด้วยเหตุว่า &nbsp; ธาตุ-ขันธ์-อายตนะ &nbsp; สัมพันธ์ &nbsp; นี้เป็นทั้งสมถะและวิปัสสนา 
&nbsp; จึงสมควรแท้ที่ผู้ปฏิบัติพึงทำความเข้าใจ &nbsp; เพื่อประโยชน์ในการปฏิบัติธรรมให้เจริญยิ่งๆ 
&nbsp; ขึ้นไป &nbsp; ผู้เขียนจึงเลือกหนังสือธรรมะเรื่องดังกล่าวให้ไปจัดพิมพ์แจกในงานครั้งนี้</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ขออนุโมทนาด้วยเป็นอย่างยิ่งแก่คณะศิษยานุศิษย์ทั้งหลายที่มีศรัทธาและกุศลเจตนาพิมพ์หนังสือแจกเป็นธรรมทานในครั้งนี้</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
พระราชนิโรธรังสี</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
๑ &nbsp; เมษายน &nbsp; ๒๕๓๕</font></span></p>
<hr width="80%">
<p align=center style="line-height:200%;"><span style="font-size:12pt;"><font face="Tahoma" color="#000066"><b>คำปรารภ</b></font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
เนื่องในงานฉลองอุโบสถฝังลูกนิมิต &nbsp; วัดพระงามศรีมงคล &nbsp; ซึ่งพระครูสีลขันธ์สังวร 
&nbsp; (อ่อนสี) &nbsp; ได้ชักชวนญาติโยมพากันก่อสร้างมาเป็นเวลานานถึง &nbsp; 
๑๐ &nbsp; กว่าปี &nbsp; สิ้นเงินไปประมาณล้านกว่าบาท &nbsp; บัดนี้ได้สำเร็จเรียบร้อยแล้วด้วยความภาคภูมิใจยิ่ง 
&nbsp; การสร้างอุโบสถเป็นงานใหญ่แลงานละเอียด &nbsp; ต้องใช้เวลาแลความอดทนกล้าหาญต่อสู้กับอุปสรรคนานาประการจึงจะสำเร็จได้ 
&nbsp; พระครูสีลขันธ์สังวรท่านมีคุณธรรมดังกล่าวแล้วครบครันในตัวของท่าน &nbsp; 
จึงสามารถสร้างอุโบสถหลังนี้ให้สำเร็จได้ &nbsp; ซึ่งพระบางรูปแม้แต่ตัวข้าพเจ้าเองก็ไม่สามารถทำให้สำเร็จได้ 
&nbsp; นอกจากนี้ &nbsp; ถาวรวัตถุอันมีอยู่ในวัดพระงามศรีมงคลที่ปรากฏอยู่ในขณะนี้ทั้งหมด 
&nbsp; ก็สำเร็จด้วยฝีมือของท่านทั้งนั้น &nbsp; (ขณะที่ท่านกำลังทำการก่อสร้างอุโบสถหลังนี้อยู่ 
&nbsp; ท่านยังได้ชักชวนคณะญาติโยมให้ช่วยกันสร้างอุโบสถ &nbsp; วัดพระเจ้าองค์ตื้อ 
&nbsp; อันเก่าแก่ชำรุดทรุดโทรมให้กลับคืนดีมาอีกด้วย)</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ฉะนั้นท่านจึงเป็นที่เคารพนับถือของเหล่าพุทธศาสนิกชนเป็นอันมาก &nbsp; ในการฉลองฝังลูกนิมิตครั้งนี้ 
&nbsp; กรรมการจัดงานวัดไม่ได้ทำรูปเหรียญหรือเครื่องขลังของรางเป็นเครื่องชำรวยแก่ผู้ที่มาบริจาคใดๆ 
&nbsp; ทั้งนั้น &nbsp; จะรับแต่เฉพาะผู้ที่มีจิตศรัทธาบริจาคสมทบก่อสร้างเท่านั้น 
&nbsp; แลได้พิมพ์หนังสือประวัติของวัดแลของพระครูสีลขันธ์แจกเป็นธรรมทานด้วย &nbsp; 
ข้าพเจ้าพิจารณาเห็นว่า &nbsp; หนังสือควรจะให้มีเนื้อหาเป็นสารธรรมอยู่บ้าง &nbsp; 
ในขณะเดียวกันนี้ &nbsp; ข้าพเจ้าก็กำลังเขียนธรรมบรรยาย &nbsp; ธาตุ-ขันธ์-อายตนะ 
&nbsp; สัมพันธ์อยู่แล้ว &nbsp; จึงได้ถือโอกาสรีบเขียนเพื่อให้เสร็จทันพิมพ์ต่อท้ายในหนังสือเล่มนี้ด้วย 
&nbsp; หนังสือเล่มนี้ &nbsp; หากท่านผู้อ่านไม่เห็นเป็นหญ้าปากคอกละก็ &nbsp; 
หวังว่าคงจะไม่ไร้สาระแลให้ประโยชน์แก่ท่านผู้สนใจในธรรมปฏิบัติตามสมควร &nbsp; 
โดยเฉพาะท่านผู้เจริญกรรมฐานภาวนา &nbsp; ถ้าอุสส่าห์คิดค้นตรึกตรองตาม &nbsp; 
อาจทำให้ท่านได้รับความรู้แปลกๆ &nbsp; ขึ้นมาบ้าง &nbsp; ดีกว่าจะนั่งหลับตาเพ่งเอาความสุขสงบแล้วโงกง่วงซึมเซ่ออยู่เฉยๆ 
&nbsp; หากไม่คิดค้นตามหลักธรรมให้เกิดแสงสว่างบ้าง &nbsp; จะไม่สามารถรักษาภูมิจิตของตนไว้ได้เลย 
&nbsp; แล้วก็ขอเตือนไว้ &nbsp; ณ &nbsp; ที่นี้เสียเลยว่า &nbsp; การคิดค้นพิจารณาอย่าให้หนีจากหลักธรรมคำสอนของพระพุทธองค์ 
&nbsp; ถ้าคิดค้นไปตามอารมณ์ชอบใจแล้ว &nbsp; มิใช่แตกปลอกแค่ &nbsp; มันมีหวังปลอกแตกแน่ 
&nbsp; การรู้จักประมาณ &nbsp; ท่านผู้รู้ทั้งหลายชมว่าเป็นของดี</font></span></p>
<p align=center style="line-height:200%;"><span style="font-size:12pt;"><font face="Tahoma" color="#000066">เทสรังสี.</font></span></p>
<hr width="80%">
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ธรรมกถาซึ่งจะอธิบายต่อไปนี้จะได้ยกธรรมสามกองคือ &nbsp; </font><font face="Tahoma" color="#000066">ธาตุ 
๔ &nbsp; ขันธ์ ๕ &nbsp; อายตนะ ๖ &nbsp;</font><font face="Tahoma"> ขึ้นมาตั้งเป็นกระทู้แล้วจะได้อธิบายเป็นลำดับต่อไป 
&nbsp; </font><font face="Tahoma" color="#000066">เพราะธรรมสามกองนี้เป็นของจำเป็นแก่ผู้ใคร่ในธรรม 
</font><font face="Tahoma">&nbsp; ไม่ว่าทางโลกียะแลโลกุตตร &nbsp; </font><font face="Tahoma" color="#000066">จำเป็นต้องดำเนินแลค้นคว้าพิจารณาตามหลักธรรมสามกองนี้ทั้งนั้น 
</font><font face="Tahoma">&nbsp; </font><font face="Tahoma" color="#000066">จึงจะบรรลุตามเป้าหมายของตนได้</font><font face="Tahoma"> 
&nbsp; อนึ่ง &nbsp; ธรรมสามกองนี้ก็เป็นของที่มีพร้อมอยู่ในตัวของคนเราแต่ละคนอยู่แล้ว 
&nbsp; </font><font face="Tahoma" color="#000066">เมื่อเรามารู้เท่าเข้าใจในธรรมสามกองซึ่งมีอยู่ในตัวของเรานี้แล้ว 
&nbsp; ก็จะรู้ธรรมอื่นๆ &nbsp; ซึ่งนอกออกไปจากตัวของเรา </font><font face="Tahoma">&nbsp; 
ซึ่งมีสภาพเช่นเดียวกันนี้ &nbsp; หากหลงใหลเข้าใจผิดไปในธรรมสามกองซึ่งมีอยู่ในตัวของเรานี้แล้ว 
&nbsp; ธรรมอื่นๆ &nbsp; ซึ่งมีอยู่นอกออกไปจากตัวของเราก็จะหลงใหลเข้าใจผิดไปหรอก</font></span></p>
<p align="center" style="line-height:200%;"><b><span style="font-size:12pt;"><font face="Tahoma" color="#000066">ธาตุ-ขันธ์-อายตนะ 
&nbsp; สัมพันธ์</font></span></b></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
มนุษย์ตัวตนคนเราที่เกิดขึ้นมาแล้วนี้ย่อมมีของสามอย่างนี้เป็นสมบัติเบื้องต้น 
&nbsp; ก่อนจะมีสมบัติใดๆทั้งสิ้น &nbsp; แล้วก็เป็นของสัมพันธ์เกี่ยวเนื่องกันโดยเฉพาะด้วย 
&nbsp; จะดีจะชั่วจะสุกจะดิบจะเป็นโลกเป็นธรรม &nbsp; ก็ต้องมีของสามอย่างนี้เสียก่อนเป็นมูลฐาน 
&nbsp; เป็นเครื่องวัดเครื่องหมายแสดงออกมาว่าอะไรเป็นอะไร &nbsp; ผู้ถือว่าเรา 
ว่าเขา ว่าสุข ว่าทุกข์ &nbsp; ก็ถืออยู่ในองค์ของสามอย่างนี้ &nbsp; หลงอยู่ในห้วงของสามอย่างนี้ 
&nbsp; ผู้จะรู้แจ้งเห็นจริงจนเป็นสัจจะก็รู้แจ้งเห็นจริงในของสามอย่างนี้ &nbsp; 
ของสามอย่างนี้เป็นเครื่องวัดเครื่องเทียบโลกแลธรรมได้เป็นอย่างดี &nbsp; ผู้ไม่เห็นของสามอย่างนี้ก็ตกไปจมอยู่ในของสามอย่างนี้ 
&nbsp; หรือผู้ที่เห็นแล้วแต่ยังไม่ชัดแจ้งก็ปล่อยวางไม่ได้ เข้าไปยึดเอามาเป็นของตัวก็มี 
&nbsp; เรียกย่อๆ ว่าผู้เห็นตนเป็นโลกแล้วย่อมไปดึงเอาของสามอย่างนั้นหรือสิ่งเกี่ยวเนื่องของสามอย่างนั้นมาเป็นโลกไปด้วย 
&nbsp; ส่วนผู้ที่ท่านเห็นว่าตนเป็นธรรมแล้ว &nbsp; ทุกสิ่งทุกอย่างเป็นแต่สักว่าธรรมเท่านั้น 
&nbsp; หาได้มีตนมีตัวหรืออะไรทั้งหมดไม่ &nbsp; เช่นธาตุสี่ &nbsp; ก็เป็นสักแต่ว่าธรรมธาตุ 
&nbsp; &nbsp;ขันธ์ &nbsp;๕ &nbsp;ก็เป็นสักว่าธรรมขันธ์ &nbsp; ส่วนอายตนะ &nbsp;๖ 
&nbsp;ก็รวมอยู่ในธรรมทั้งสองนี้</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ฉะนั้นต่อไปนี้จะได้อธิบายถึงธรรมสามอย่างที่กล่าวข้างต้นนั้น &nbsp; เพื่อประโยชน์แก่ผู้ใคร่ในธรรม 
&nbsp; แล้วจะได้นำไปพิจารณาเพื่อเป็นแนวทางนำไปสู่ความสว่างของชีวิตต่อไป &nbsp; 
ธรรมสามอย่างนั้นได้แก่ &nbsp; </font><font face="Tahoma" color="#000066">ธาตุ&nbsp;๔ 
&nbsp; ขันธ์ ๕ &nbsp; อายตนะ ๖ </font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
หากจะถามว่า &nbsp; ธาตุ-ขันธ์-อายตนะ &nbsp; มีเท่านี้หรือ &nbsp; ทำไมจึงแสดงแต่ 
&nbsp; ธาตุ ๔ &nbsp; ขันธ์ ๕ &nbsp; อายตนะ ๖ &nbsp;เท่านั้น &nbsp; ตอบว่า&nbsp; 
ธาตุมีมาก &nbsp; เช่นธาตุ ๖ &nbsp; อายตน &nbsp;๑๘ &nbsp; หรือ</font><font face="Tahoma" color="#000066">สิ่งทั้งปวงที่มีอยู่ในโลกนี้เรียกว่าธาตุทั้งหมด 
</font><font face="Tahoma">&nbsp; ดังที่ท่านเรียกว่า &nbsp; &quot;โลกธาตุ&quot; 
&nbsp; แม้พระนิพพาน &nbsp; ท่านก็เรียกว่านิพพานธาตุ &nbsp; ขันธ์ก็มีมากเหมือนกัน 
&nbsp; ขันธ์แปลว่ากองว่าเหล่าหรือหมู่หมวด &nbsp; ท่านแสดงภูมิของสัตว์ที่ยังมีกิเลสเวียนอยู่ในโลกนี้ไว้ว่า 
ต้องเกิดอยู่ในภพที่มีขันธ์ ๕ &nbsp;ได้แก่มนุษย์และต่ำลงไปกว่ามนุษย์ &nbsp;ตลอดถึงนรก&nbsp; 
๑ &nbsp;&nbsp; ขันธ์ ๔ &nbsp; ได้แก่เทพผู้ไม่มีรูป &nbsp;&nbsp;&nbsp;๑&nbsp;&nbsp;ขันธ์ได้แก่พรหมผู้มีรูป 
&nbsp;๑ &nbsp; &nbsp;รวมความจริงแล้วโลกนี้พร้อมเทวโลกแลพรหมโลก &nbsp; ท่านก็เรียกว่าขันธ์โลก 
&nbsp; ส่วนข้อความแห่งธรรมที่พระพุทธเจ้าทรงแลดงไว้แล้วเป็นหมวดหมู่ &nbsp; ท่านก็เรียกว่าขันธ์ทั้งนั้น 
&nbsp; ที่เรียกว่าพระธรรมคำสอนของพระพุทธเจ้ามี &nbsp; ๘๔๐๐๐ &nbsp; พระธรรมขันธ์ 
&nbsp; ดังนี้เป็นต้น &nbsp; ส่วนอายตนะนี่ก็แยกออกไปจากธาตุ &nbsp;๔ &nbsp; ขันธ์ 
&nbsp;๕ &nbsp; แต่มีหน้าที่การงานมากไปกว่าที่แสดงย่อๆ &nbsp; ก็เพราะต้องการจะแสดงแต่เฉพาะ 
&nbsp; ธาตุ-ขันธ์-อายตนะ &nbsp; อันเป็นมูลฐานล้วนๆ &nbsp; เท่านั้น</font></span></p>
<p align="center" style="line-height:200%;"><b><span style="font-size:12pt;"><font face="Tahoma" color="#000066">ธาตุ-ขันธ์-อายตนะ 
&nbsp; สัมพันธ์</font></span></b></p>
<p align="center" style="line-height:200%;"><b><span style="font-size:12pt;"><font face="Tahoma" color="#000066">ธาตุ 
๔ </font></span></b></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">ธาตุ &nbsp;๔</font><font face="Tahoma"> 
&nbsp; เป็นวัตถุอันเป็นที่ตั้งมูลฐานของสิ่งทั้งปวง &nbsp; แม้แต่ธรรมทั้งหลายที่เป็นนิยานิกธรรมอันจะดำเนินให้ถึงวิมุติด้วยสมถะวิปัสสนา 
&nbsp; ก็จะหนีจากธาตุสี่นี้ไม่ได้ &nbsp; แต่ธาตุ &nbsp; ๔ &nbsp; เป็นวัตถุธาตุล้วนๆ 
&nbsp; ไม่เกี่ยวกับนามธรรมแลกิเลสใดๆ เลย &nbsp; ท่านจำแนกออกเป็นกองๆ &nbsp; 
ตามลักษณะของธาตุนั้นๆ &nbsp; เช่นสิ่งใดที่มีอยู่ในกายนี้มีลักษณะข้นแข็ง &nbsp; 
ท่านเรียกว่า &nbsp; </font><font face="Tahoma" color="#000066">ธาตุดิน</font><font face="Tahoma"> 
&nbsp; มี &nbsp; ๑๘ &nbsp; อย่าง &nbsp; คือ &nbsp; ผม &nbsp; ๑ &nbsp; ขน &nbsp; 
๑ &nbsp; เล็บ &nbsp; ๑ &nbsp; ฟัน &nbsp; ๑ &nbsp; หนัง &nbsp; ๑ &nbsp; เนื้อ 
&nbsp; ๑ &nbsp; เอ็น &nbsp; ๑ &nbsp; กระดูก &nbsp; ๑ &nbsp; เยื่อในกระดูก &nbsp; 
๑ &nbsp; ม้าม &nbsp; ๑ &nbsp; หัวใจ &nbsp; ๑ &nbsp; ตับ &nbsp; ๑ &nbsp; พังผืด 
&nbsp; ๑ &nbsp; ไต &nbsp; ๑ &nbsp; ปอด &nbsp; ๑ &nbsp; ไส้ใหญ่ &nbsp; ๑ &nbsp; 
ไส้น้อย &nbsp; ๑ &nbsp; อาหารใหม่ &nbsp; ๑ &nbsp; อาหารเก่า &nbsp; ๑ &nbsp; 
(ถ้าเติมกะโหลกศีรษะและมันสมองศีรษะเข้าด้วยก็เป็น &nbsp; ๒๐ &nbsp; พอดี &nbsp; 
แต่ที่ไม่เติมเพราะไปตรงกับกระดูกและเยื่อในกระดูก &nbsp; จึงยังคงเหลือ &nbsp; 
๑๘)</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">ธาตุน้ำ </font><font face="Tahoma">สิ่งใดที่มีลักษณะเหลวๆ 
&nbsp; ท่านเรียกว่าธาตุน้ำ &nbsp; มี &nbsp; ๑๒ &nbsp; คือ &nbsp; น้ำดี &nbsp; 
๑ &nbsp; น้ำเสลด &nbsp; ๑ &nbsp; น้ำเหลือง &nbsp; ๑ &nbsp; น้ำเลือด &nbsp; ๑ 
&nbsp; น้ำเหงื่อ &nbsp; ๑ &nbsp; นั้นมันข้น &nbsp; ๑ &nbsp; น้ำตา &nbsp; ๑ &nbsp; 
น้ำมันเหลว &nbsp; ๑ &nbsp; น้ำลาย &nbsp; ๑ &nbsp; น้ำมูก &nbsp; ๑ &nbsp; น้ำมันไขข้อ 
&nbsp; ๑ &nbsp; น้ำมูตร &nbsp; ๑</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">ธาตุไฟ</font><font face="Tahoma"> 
สิ่งใดที่มีลักษณะให้อบอุ่น &nbsp; ท่านเรียกว่า &nbsp; ธาตุไฟ &nbsp; มี &nbsp; 
๔ &nbsp; คือ &nbsp; ไฟทำให้กายอบอุ่น &nbsp; ๑ &nbsp; ไฟทำให้กายทรุดโทรม &nbsp; 
๑ &nbsp; ไฟช่วยเผาอาหารให้ย่อย &nbsp; ๑ &nbsp; ไฟทำความกระวนกระวาย &nbsp; ๑</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">ธาตุลม</font><font face="Tahoma"> 
สิ่งใดที่มีลักษณะพัดไปมาอยู่ในร่างกายนี้ &nbsp; สิ่งนั้นท่านเรียกว่าธาตุลม &nbsp; 
มี &nbsp; ๖ &nbsp; คือ &nbsp; ลมพัดขึ้นเบื้องบน &nbsp; ทำให้มึน งงหาวเอื้อมอ้วกออกมา 
๑ &nbsp;&nbsp; ลมพัดลงข้างล่างทำให้ระบายเผยลม ๑ &nbsp;&nbsp;&nbsp; ลมในท้องทำให้ปวดเจ็บท้องขึ้นท้องเฟ้อ 
๑ &nbsp;&nbsp;&nbsp; ลมในลำไส้ทำให้โครกครากคลื่นเหียนอาเจียน &nbsp;๑ &nbsp;&nbsp;&nbsp; 
ลมพัดไปตามตัวทำให้กายเบาแลอ่อนละมุนละไม &nbsp; ขับไล่เลือดและโอชาของอาหารที่บริโภคเข้าไป 
&nbsp; ให้กระจายซึมซาบไปทั่วสรรพางกาย &nbsp;๑ &nbsp;&nbsp;&nbsp; ลมระบายหายใจเข้าออกเพื่อยังชีวิตของสัตว์ให้เป็นอยู่ 
&nbsp;๑ &nbsp; &nbsp;หรือจะนับเอาอากาศธาตุคือช่องว่างที่มีอยู่ตัวของเราเช่น 
&nbsp; ช่องปาก &nbsp; ช่องจมูก &nbsp; เป็นต้น &nbsp; เข้าด้วยก็ได้ &nbsp; แต่อากาศธาตุก็เป็นลมชนิดหนึ่งอยู่แล้วจึงสงเคราะห์เข้าในธาตุลมด้วย 
&nbsp; มนุษย์ทั้งหลายที่เราๆ ท่านทั้งหลายที่เห็นกันอยู่นี้ &nbsp; ถ้าจะพูดตามเป็นจริงแล้วมิใช่อะไร 
&nbsp; มันเป็นแค่สักว่าก้อนธาตุมารวมกันเข้าเป็นก้อนๆหนึ่งเท่านั้น &nbsp; มนุษย์คนเราพากันมาสมมติเรียกเอาตามชอบใจของตนว่านั่นเป็นคนนั่นเป็นสัตว์ 
&nbsp; นั่นเป็นนั่นเป็นนี่ต่างๆ นานาไป &nbsp; แต่ก้อนอันนั้นมันก็หาได้รู้สึกอะไรตามสมมติของตนไม่ 
&nbsp; มันมีสภาพเป็นอยู่อย่างไรมันก็เป็นอยู่อย่างนั้นตามเดิม &nbsp; อย่างไปสมมติว่าหญิงว่าชายว่าหนุ่มว่าแก่ว่าสวยไม่สวย 
&nbsp; ก้อนธาตุอันนั้นมันก็ไม่มีความรู้สึกอะไรเลย &nbsp; หน้าที่ของมันเมื่อประชุมกันเข้าเป็นก้อนแล้วอยู่ได้ชั่วขณะหนึ่งแล้วมันก็ค่อยแปรไปตามสภาพของมัน 
&nbsp; ผลที่สุดมันก็แตกสลาย &nbsp; แยกกันไปอยู่ตามสภาพเดิมของมันเท่านั้นเอง 
&nbsp; ใจของคนเราต่างหากเมื่อความไม่รู้เท่าเข้าใจตามเป็นจริงแล้ว &nbsp; ก็ไปสมมติว่าเป็นคนเป็นหญิงเป็นชาย 
&nbsp; สวย-ไม่สวย &nbsp; สวยก็ชอบใจรักใคร่อยากได้มาเป็นของตน &nbsp; ไม่สวยก็เกลียดเหยียดหยามดูถูกไม่ชอบใจไม่อยากได้อยากเห็น 
&nbsp; ใจไปสมมติเอาเองแล้วก็ไปหลงติดสมมติของตัวเอง &nbsp; เพิ่มพูนกิเลสซึ่งมันหมักหมมอยู่แล้วให้หนาแน่นขึ้นอีก 
&nbsp; กิเลสอันเกิดจากความหลงเข้าใจผิดนี้ &nbsp; ถ้ามีอยู่ในจิตสันดานของบุคคลใดแล้วหรืออยู่ในโลกใดแล้ว 
&nbsp; ย่อมทำบุคคลนั้นหรือโลกนั้นให้วุ่นวายเดือดร้อนมากแลน้อย &nbsp; ตามกำลังพลังของมัน 
&nbsp; สุดแล้วแต่มันจะบันดาลให้เป็นไป &nbsp; ฯ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ความจริงธาตุ &nbsp;๔ &nbsp; มันก็เป็นธาตุล้วนๆ &nbsp; มิได้ไปก่อกรรมทำเข็ญให้ใครเกิดกิเลสหลงรักหลงชอบเลย 
&nbsp; ถึงก้อนธาตุจะขาวจะดำสวยไม่สวย &nbsp; มันก็มีอยู่ทั่วโลก &nbsp; แล้วก็มีมาแต่ตั้งโลกโน่น 
&nbsp; ทำไมคนเราพึ่งเกิดมาชั่วระยะไม่กี่สิบปีจึงมาหลงตื่นหนักหนาจนทำให้สังคมวุ่นวายไม่ทราบว่าอะไรเป็นอะไร 
&nbsp; มืดบอดยิ่งกว่ากลางคืน &nbsp; ด้วยเหตุนี้พระพุทธเจ้าของพวกเราทั้งหลายผู้ทรงประสงค์ความสันติสุขแก่โลก 
&nbsp; </font><font face="Tahoma" color="#000066">จึงทรงจำแนกสมมติที่เขาเหล่านั้นกำลังพากันหลงติดอยู่เหมือนลิงติดถัง</font><font face="Tahoma"> 
&nbsp; </font><font face="Tahoma" color="#000066">ออกให้เป็นแต่สักว่าธาตุ &nbsp;๔ 
&nbsp;</font><font face="Tahoma"> ดังจำแนกมาแล้วข้างต้น &nbsp; หรือจะเรียกว่าพระองค์ทรง</font><font face="Tahoma" color="#000066">บัญญัติให้เป็นไปตามสภาพของเดิม</font><font face="Tahoma"> 
&nbsp; เพื่อให้เขาเหล่านั้นที่หลงติดสมมติอยู่แล้ว &nbsp; ให้ค่อยๆจางออกจากสมมติแล้วจะได้เห็นสภาพของจริง 
&nbsp; </font><font face="Tahoma" color="#000066">บัญญัตินี้ไม่เป็นตนเป็นตัว 
&nbsp; เป็นสภาพธรรมอันหนึ่ง </font><font face="Tahoma">&nbsp; แล้วบัญญัติเรียกขื่อเป็นเครื่องหมายใช้ชั่วคราวเท่านั้น 
&nbsp; ถ้าผู้มาพิจารณาเห็นกายก้อนนี้เป็นสักแต่ว่าธาตุ &nbsp;๔ &nbsp; แล้ว &nbsp; 
จะไม่หลงเข้าไปยึดเอาก้อนธาตุมาเป็นอัตตาเลย &nbsp; อันเป็นเหตุให้เกิดกิเลสหยาบช้าฆ่าฟันกันล้มตายอยู่ทุกวันนี้ 
&nbsp; ก็เนื่องจากความหลงเข้าไปยึดก้อนธาตุว่าเป็นอัตตาอย่างเดียว &nbsp; ผู้ใคร่ในธรรมข้อนี้จะทดลองพิจารณาให้เห็นประจักษ์ด้วยตนเองอย่างนี้ก็ได้ 
&nbsp; คือพึงทำใจให้สงบเฉยๆอยู่ &nbsp; อย่าได้นึกอะไรแลสมมติว่าอะไรทั้งหมด &nbsp; 
แม้แต่ตัวของเราก็อย่านึกว่านี่คือเราหรือคน &nbsp; แล้วเพ่งเข้ามาดูตัวของเราพร้อมกันนั้นก็ให้มีสติทำความรู้สึกอยู่ทุกขณะว่า 
&nbsp; เวลานี้เราเพ่งวัตถุสิ่งหนึ่ง &nbsp; แต่ไม่มีชื่อว่าอะไร &nbsp; เมื่อเราทำอย่างนี้ได้แล้ว 
&nbsp; จะเพ่งดูสิ่งอื่นคนอื่นหรือถ้าจะให้ดีแล้วเพ่งเข้าไปในสังคมหมู่ชนมากๆ &nbsp; 
ในขณะนั้นอาจทำให้เกิดความรู้สึกอะไรขึ้นมาในใจแปลกๆ &nbsp; และเป็นสิ่งน่าขบขันมาก 
&nbsp; อย่างน้อยหากท่านมีเรื่องอะไรหนักหน่วงและยุ่งเหยิงอยู่ภายในใจของท่านอยู่แล้ว 
&nbsp; เรื่องทั้งหมดนั้นหากจะไม่หายหมดสิ้นไปทีเดียว &nbsp; ก็จะเบาบางแลรู้สึกโล่งใจของท่านขึ้นมาบ้างอย่างน่าประหลาดทีเดียว 
&nbsp; หากท่านทดลองดูแล้วไม่ได้ผลตามที่แสดงมาแล้วนี้ &nbsp; ก็แสดงว่าท่านยังทำใจให้สงบไม่ได้มาตรฐานพอจะให้ธรรมเกิดขึ้นมาได้ 
&nbsp; ฉะนั้นจึงขอให้ท่านพยายามทำใหม่จนได้ผลดังแสดงมาแล้ว &nbsp; แล้วท่านจะเกิดความเชื่อมั่นในคำสอนของพระพุทธเจ้าว่า 
&nbsp; เป็นคำสอนที่นำผู้ปฏิบัติให้ถึงความสันติได้แท้จริง ฯ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
อนึ่ง &nbsp; คำสอนของพระพุทธเจ้าเป็นคำสอนเพื่อสันติ &nbsp; ผู้ที่ยังทำใจของคนให้สงบไม่ได้แล้ว 
&nbsp; จะนำเอาคำสอนของพระพุทธเจ้าที่เป็นสันติมาพิจารณาก็ยังไม่เกิดผล &nbsp; 
หรือมาตั้งไว้ในใจของตนก็ยังไม่ติด</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ฉะนั้น &nbsp; จึงขอเตือนไว้ &nbsp; ณ &nbsp; โอกาสนี้เสียเลยว่าผู้จะเข้าถึงธรรม 
&nbsp; ผู้จะเห็นธรรม &nbsp; รู้ธรรม &nbsp; ได้ธรรม &nbsp; พิจารณาธรรมใจธรรมคำสอนของพระพุทธเจ้าทั้งที่แสดงมาแล้วและกำลังแสดงอยู่หรือที่จะแสดงต่อไปนี้ก็ดี 
&nbsp; </font><font face="Tahoma" color="#000066">ขอได้ตั้งใจทำความสงบเพ่งอยู่เฉพาะในธรรมนั้นๆแต่อย่างเดียว 
</font><font face="Tahoma">&nbsp; แล้วจึงเพ่งพิจารณาเถิดจึงจะเกิดความรู้ความเข้าใจในธรรมนั้นๆ 
&nbsp; อย่างถูกต้อง &nbsp; เรื่อง ธาตุ &nbsp;๔ &nbsp; เป็นสภาวธรรมเป็นจริงอยู่ตามธรรมชาติแล้ว 
&nbsp; แต่คนเรายังทำจิตของตนไม่ให้เข้าถึงสภาพเดิม (คือความสงบ) &nbsp; จึงไม่เห็นสภาพเดิมของธาตุ 
&nbsp; ธาตุ &nbsp; ๔ &nbsp; เมื่อผู้มาพิจารณาให้เห็นตามความเป็นจริงแล้ว &nbsp; 
จะเห็นว่า &nbsp;ธาตุเป็นสักแต่ว่าธาตุ &nbsp; มันมีสภาพเป็นอยู่เช่นไร &nbsp; 
มันก็เป็นอยู่เช่นนั้นตามสภาพของมัน &nbsp; ธาตุมิได้ก่อกวนให้ใครเกิดกิเลสความรักแลความหวัง 
&nbsp; หรือโลภโกรธหลงอะไรเลย &nbsp; ใจของคนเราก็เป็นธาตุเหมือนกัน &nbsp; เรียกว่ามโนธาตุ 
&nbsp; หากผู้มาพิจารณาให้เห็นสิ่งทั้งปวงเป็นแต่สักว่าธาตุคือเห็นธาตุภายใจ &nbsp; 
(คือกายก้อนนี้) &nbsp; และธาตุภายนอก &nbsp; (คือนอกจากกายของเรา) &nbsp; และมโนธาตุ 
&nbsp; (คือใจ) &nbsp; ตามเป็นจริงแล้ว &nbsp; ความสงบสุขก็จะเกิดมีแก่เหล่าประชาสัตว์ทั่วหน้ากัน 
&nbsp; สมตามพุทธประสงค์ที่พระพุทธองค์ตั้งปณิธานไว้ทุกประการ</font></span></p>
<p align="center" style="line-height:200%;"><b><span style="font-size:12pt;"><font face="Tahoma" color="#000066">ขันธ์ 
&nbsp; ๕</font></span></b></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
เมื่อได้อธิบายธาตุ ๔ &nbsp; มาพอสมควรแล้ว &nbsp; ต่อจากนี้ไปจะได้อธิบายขันธ์ 
๕ &nbsp; ซึ่งเป็นของเกี่ยวเนื่องกันมา &nbsp; ธาตุ ๔ เป็นวัตถุธาตุล้วนๆ &nbsp;มิได้เกี่ยวเนื่องด้วยใจ 
&nbsp; คนเราถ้ามีธาตุ ๔ ล้วนๆ &nbsp; ไม่มีใจแล้ว &nbsp; ก็ไร้ค่าหาประโยชน์มิได้ 
&nbsp; หรือจะพูดให้สั้นๆ ที่เรียกว่าคนตายนั้นเอง &nbsp; ขันธ์คือกองแห่งธรรม 
&nbsp; ในตัวของคนเรานี้ &nbsp; ท่านจัดกองแห่งธรรมไว้ &nbsp; ๕ &nbsp; ดวง &nbsp; 
กองรูปได้แก่ธาตุ ๔ &nbsp;ดังอธิบายมาแล้ว เรียกว่ารูปขันธ์ &nbsp; &nbsp;อีก &nbsp;๔ 
&nbsp;กองเรียกว่านามขันธ์ &nbsp; คือ &nbsp; เวทนาขันธ์ ๑ &nbsp; &nbsp;สัญญาขันธ์ 
๑ &nbsp; &nbsp;สังขารขันธ์ ๑ &nbsp; &nbsp;วิญญาณขันธ์ ๑ &nbsp; &nbsp;อายตนภายใน 
๖ &nbsp; มีตาเป็นต้น &nbsp; ประสบกับอายตนะภายนอก ๖ &nbsp; มีรูปเป็นต้น &nbsp; 
แล้วเกิดความรู้สึกเป็นสุขบ้างทุกข์บ้าง &nbsp; หรือโสมนัส &nbsp; โทมนัส &nbsp; 
อุเบกขาเฉยๆ &nbsp; เรียกว่าเวทนาขันธ์ฯ &nbsp; อายตนะภายใน &nbsp;๖ &nbsp; ภายนอก 
&nbsp;๖ &nbsp;ประสบกันเข้าแล้วเกิดความรู้สึกขึ้นมาดังอธิบายมาแล้วข้างต้น &nbsp; 
แล้วจำได้หมายรู้ในอารมณ์นั้นๆ &nbsp; แม้จะนานแสนนานทั้งที่เป็นอดีตแลอนาคตหรือปัจจุบัน 
เรียกว่าสัญญาขันธ์ฯ &nbsp; &nbsp;&nbsp;จิตชนิดหนึ่งซึ่งเกิดจากอายตนะทั้งสองนั้นประสบกันก็ดี 
&nbsp; หรือเกิดลอยๆ &nbsp; ขึ้นมาแล้วคิดนึกฟุ้งซ่านปรุงแต่งไปต่างๆ นานา จนหาที่จบลงไม่ได้ 
เรียกว่าสังขารขันธ์ หมายถึงสังขารจิตโดยเฉพาะ &nbsp; &nbsp;แต่ถ้าเป็นการตรึกตรองในเรื่องนั้นๆจนเห็นถ่องแท้ชัดเจนหมดกังขาด้วยปัญญาอันชอบแล้วเรียกว่า&nbsp; 
&quot;ธัมมวิจย&quot; &nbsp; มิได้เรียกสังขารขันธ์ฯ &nbsp; &nbsp;&nbsp;วิญญาณมีมากอย่าง 
&nbsp; </font><font face="Tahoma" color="#000066">วิญญาณในปฏิจจสมุปบาทเป็นวิญญาณ 
นำเอาขันธ์ทั้ง ๕ มาปฏิสนธิ </font><font face="Tahoma">&nbsp;คือวิญญาณตัวนั้นต้อง</font><font face="Tahoma" color="#000066">มีขันธ์ทั้ง 
๕ &nbsp;พร้อมมูลมาในตัว</font><font face="Tahoma"> &nbsp;จึงจะมาอุบัติในภูมิขันธ์ 
๕ ได้ &nbsp; &nbsp;&nbsp;ถ้ามี &nbsp;๔ &nbsp;ก็ไปอุบัติในภูมิขันธ์ &nbsp;๔ &nbsp; 
คือมีแต่นามไม่มีรูป &nbsp; &nbsp;ความจริงรูปท่านก็เรียกรูปจิตเหมือนกัน &nbsp; 
แต่เป็นรูปละเอียดพ้นเสียจากรูปขันธ์ที่อธิบายมาแล้วข้างต้น &nbsp; &nbsp;&nbsp;ถ้ามีหนึ่งคือมีแต่เฉพาะวิญญาณตัวเดียว 
ก็ไปอุบัติใน &nbsp; &quot;เอกโอปปาติก&quot; &nbsp; ที่เรียกว่าพรหมลูกฟัก &nbsp; 
คือมีแต่รูปจิตอย่างเดียวนั้นเองฯ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
วิญญาณทำหน้าที่ในอายตนะได้แก่ &nbsp; ความรู้สึกในชั้นแรกของอายตนะทั้งสองประสบกัน 
&nbsp; แต่ไม่ถึงกับจำอารมณ์หรือเสวยอารมณ์นั้นๆ &nbsp; </font><font face="Tahoma" color="#000099">การจำอารมณ์เป็นหน้าที่ของสัญญา 
&nbsp; การเสวยอารมณ์เป็นหน้าที่ของเวทนา</font><font face="Tahoma"> &nbsp; วิญญาณชนิดนี้จะเรียกว่าวิญญาณธาตุก็ได้ฯ 
&nbsp; &nbsp;ส่วนวิญญาณในขันธ์ ๕ &nbsp; เป็นวิญญาณนามบัญญัติล้วนๆ ยังไม่ได้ทำหน้าที่ใดๆ 
&nbsp; เหมือนกับขันธ์อื่นๆ &nbsp; ขันธ์ ๕ ก็เหมือนกันกับธาตุ &nbsp; คือไม่ใช่ตัวกิเลสแลไม่ได้ทำให้ใครเกิดกิเลส 
&nbsp; แต่ท่านจัดเป็นประเภทแห่งรูปธรรม-นามธรรม &nbsp; เป็นกองๆไว้เพื่อให้รู้ว่านั่นรูปนั่นนามเท่านั้น 
&nbsp; กิเลสเกิดขึ้นเพราะผู้มาหลงสมมติแล้วเข้าไปยึดเอาขันธ์ว่าเป็นตัวของตนหรือตนเป็นขันธ์บ้างต่างหาก 
&nbsp; เมื่อจะพูดให้เข้าใจง่ายแล้ว &nbsp; ความที่เข้าใจผิดหลงไปยึดเดาขันธ์ ๕ 
&nbsp; ว่าเป็นของตนของตัว &nbsp; หรือเห็นว่าตัวของตนเป็นขันธ์ ๕ บ้าง &nbsp; 
มิฉะนั้น ก็เห็นว่าขันธ์ ๕ &nbsp; นอกออกไปจากคนหรือคนนอกไปจากขันธ์ ๕ &nbsp;บ้าง 
&nbsp; ความเห็นอย่างนั้นแล &nbsp;จึงทำให้เข้าไปยึดถือจนเกิดกิเลสขึ้นเป็นทุกข์ 
&nbsp; ในเมื่อขันธ์เหล่านั้นเป็นไปตามปรารถนาแล้วก็ชอบใจเพลิดเพลินหลงระเริงลืมตัวมัวเมาประมาทจนเป็นเหตุให้ประกอบบาปกรรมความชั่วด้วยประการต่างๆ 
&nbsp; หากขันธ์เหล่านั้นไม่เป็นไปตามปรารถนาก็ไม่ชอบใจ &nbsp; เป็นทุกข์โทมนัสด้วยประการต่างๆ 
&nbsp; ไม่เห็นตามสภาพความเป็นจริงของขันธ์นั้นๆ &nbsp; </font><font face="Tahoma" color="blue">ซึ่งมันเป็นไปตามเหตุปัจจัยของมันอยู่อย่างนั้น 
</font><font face="Tahoma">&nbsp; ธรรมที่พระอัสสชิแสดงแก่พระสารีบุตรเมื่อท่านยังเป็นนักบวชนอกพระศาสนาครั้งพบกันที่แรกว่า 
&nbsp; ธรรมของพระสมณะโคดมทรงแสดงว่า &nbsp; &quot;</font><font face="Tahoma" color="blue">ธรรมทั้งหลายเกิดจากเหตุ 
&nbsp; เมื่อเหตุดับสิ่งนั้นก็ดับไป</font><font face="Tahoma">&quot; &nbsp; ดังนี้ 
&nbsp; รูปขันธ์เกิดจากอวิชชา &nbsp; ตัณหา &nbsp; อุปาทาน &nbsp; กรรม &nbsp; 
</font><font face="Tahoma" color="#000066">ผู้มีปัญญามาพิจารณาเห็นแจ้งชัดด้วยตนเองแล้วว่า 
&nbsp; ธรรมเหล่านั้นเป็นเหตุแห่งรูป &nbsp; วิชชาเกิดขึ้นอย่างนั้นแล้ว &nbsp; 
อวิชชาก็ดับไป &nbsp; ธรรมทั้งหลายมีรูปเป็นต้น &nbsp; ที่มีอยู่แล้วก็กลายเป็นวิบากไป 
&nbsp; ที่จะเกิดใหม่อีกก็ไม่มี &nbsp; กิเลสแลทุกข์ทั้งหลายย่อมเกิดขึ้นเพราะความหลงในขันธ์แล้วเข้าไปยึดเอาขันธ์อัตตา 
</font><font face="Tahoma">&nbsp; ดังแสดงมาแล้ว &nbsp; ฉะนั้นพระพุทธองค์จึงตรัสว่า<br><br> 

</font></span><table align=center border=0 valign="top" style="line-height:200%;">
    <TBODY>
    <tr align=left>
        <td>
            <p style="line-height:200%;"><span style="font-size:12pt;"><font face="Tahoma">&nbsp; 
            ภารหเว &nbsp; ปญฺจักขนฺธา &nbsp; </font></span></p>
        </td>
        <td>
            <p style="line-height:200%;"><span style="font-size:12pt;"><font face="Tahoma" color="#000099">&nbsp; 
            ขันธ์ &nbsp; ๕ &nbsp; เป็นภาระจริง &nbsp; </font></span></p>
        </td>
    </tr>
    <tr align=left>
        <td>
            <p style="line-height:200%;"><span style="font-size:12pt;"><font face="Tahoma">&nbsp; 
            ภาราหาโร &nbsp; จ &nbsp; ปุคคโล &nbsp; </font></span></p>
        </td>
        <td>
            <p style="line-height:200%;"><span style="font-size:12pt;"><font face="Tahoma" color="#000099">&nbsp; 
            แต่บุคคลก็ยังถือภาระไว้ &nbsp; </font></span></p>
        </td>
    </tr>
    <tr align=left>
        <td>
            <p style="line-height:200%;"><span style="font-size:12pt;"><font face="Tahoma">&nbsp; 
            ภาราทานํ &nbsp; ทุกขํ &nbsp; โลเก &nbsp; </font></span></p>
        </td>
        <td>
            <p style="line-height:200%;"><span style="font-size:12pt;"><font face="Tahoma" color="#000099">&nbsp; 
            การเข้าไปยึดถือเอาภาระไว้ &nbsp; เป็นทุกข์ในโลก &nbsp; </font></span></p>
        </td>
    </tr>
    <tr align=left>
        <td>
            <p style="line-height:200%;"><span style="font-size:12pt;"><font face="Tahoma">&nbsp; 
            ภารนิกเขปนํ &nbsp; สุขํ &nbsp; </font></span></p>
        </td>
        <td>
            <p style="line-height:200%;"><span style="font-size:12pt;"><font face="Tahoma" color="#000099">&nbsp; 
            การปล่อยวางภาระเสีย &nbsp; เป็นความสุข &nbsp; </font></span></p>
        </td>
    </tr>
    <tr align=left>
        <td>
            <p style="line-height:200%;"><span style="font-size:12pt;"><font face="Tahoma">&nbsp; 
            นิกขิปิตวา &nbsp; ครุ &nbsp; ภารํ &nbsp; </font></span></p>
        </td>
        <td>
            <p style="line-height:200%;"><span style="font-size:12pt;"><font face="Tahoma" color="#000099">&nbsp; 
            บุคคลปล่อยวางภาระเสียได้แล้ว &nbsp; </font></span></p>
        </td>
    </tr>
    <tr align=left>
        <td>
            <p style="line-height:200%;"><span style="font-size:12pt;"><font face="Tahoma">&nbsp; 
            อญฺญํ &nbsp; ภารํ &nbsp; อนาทิย &nbsp; </font></span></p>
        </td>
        <td>
            <p style="line-height:200%;"><span style="font-size:12pt;"><font face="Tahoma" color="#000099">&nbsp; 
            ไม่เข้าไปถือเอาสิ่งอื่นเป็นภาระอีก &nbsp; </font></span></p>
        </td>
    </tr>
    <tr align=left>
        <td>
            <p style="line-height:200%;"><span style="font-size:12pt;"><font face="Tahoma">&nbsp; 
            สมูลํ &nbsp; ตณหํ &nbsp; อพฺพุยห &nbsp; </font></span></p>
        </td>
        <td>
            <p style="line-height:200%;"><span style="font-size:12pt;"><font face="Tahoma" color="#000099">&nbsp; 
            เป็นผู้รื้อถอนตัณหากับทั้งรากได้แล้ว &nbsp; </font></span></p>
        </td>
    </tr>
    <tr align=left>
        <td>
            <p style="line-height:200%;"><span style="font-size:12pt;"><font face="Tahoma">&nbsp; 
            นิจฺฉาโต &nbsp; ปรินิพฺพุโต &nbsp; ติฯ &nbsp; </font></span></p>
        </td>
        <td>
            <p style="line-height:200%;"><span style="font-size:12pt;"><font face="Tahoma" color="#000099">&nbsp; 
            เป็นผู้หมดความอยากแล้วปรินิพพาน &nbsp; ดังนี้ฯ &nbsp; </font></span></p>
        </td>
    </tr>
    </TBODY>
</table>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ในพุทธพจน์นี้ &nbsp; แสดงให้เห็นชัดอยู่แล้วว่า ขันธ์&nbsp;๕ &nbsp;เป็นตัวทุกข์อยู่แล้วโดยธรรมชาติ 
&nbsp; เมื่อผู้ใดเข้าใจผิดคิดว่าเป็นความสุขแล้วหลงเข้าไปยึดไว้ &nbsp; ผู้นั้นจะได้รับความทุกข์เดือดร้อนอย่างยิ่ง 
&nbsp; เปรียบเหมือนผู้เห็นเปลวความร้อนของก้อนเหล็กแดงว่าเป็นของสวยงาม &nbsp; 
หลงชอบใจเข้าไปกอดเอาด้วยความรัก &nbsp; ความร้อนของก้อนเหล็กแดงนั้นจะมิได้ผ่อนความร้อนแล้วยอมรับด้วยความปราณีเลย 
&nbsp; ความร้อนของมันมีอยู่เท่าไรมันก็จะแผดเผาเอาผู้นั้นให้ไหม้เป็นเถ้าผงไปตามเคยฉะนั้น 
&nbsp; สมกับพุทธพจน์ว่า &nbsp; &quot;</font><font face="Tahoma" color="#000066">สังขารา 
&nbsp; ปรมา &nbsp; ทุกขา &nbsp; - &nbsp; สังขารทั้งหลายเป็นทุกข์อย่างยิ่ง</font><font face="Tahoma">&quot;</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
หากจะมีคำถามว่า &nbsp; เป็นทุกข์เพราะอะไร? &nbsp; ก็ต้องตอบว่า &nbsp; เป็นทุกข์เพราะความหิว 
&nbsp; ความไม่รู้จักพอ &nbsp; ความหิว &nbsp; ความไม่รู้จักพอไม่ว่าจะเป็นส่วนร่างกายหรือจิตใจ 
&nbsp; เป็นทุกข์ทั้งนั้น &nbsp; เมื่อความอิ่มความพอของจิตใจเกิดขึ้นมาแล้ว &nbsp; 
ความสงบสุขของใจก็จะเกิดขึ้นมาทันที &nbsp; แล้วจะมองเห็นความเกิดดับของขันธ์ตามความเป็นจริงดังอุปมา</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">รูปขันธ์ &nbsp; &quot;เปรียบเหมือนฟองน้ำอันเกิดจากคลื่นหรือระลอก 
&nbsp; เป็นต่อมเป็นฟองขึ้นมาชั่วครู่หนึ่งประเดี๋ยวแล้วก็ดับแตกไปเป็นน้ำตามเดิม&quot; 
</font><font face="Tahoma">&nbsp; รูปกายนี้ก็ฉันนั้นเหมือนกัน &nbsp; แปรสภาพเป็นรูปมนุษย์ชายหญิงหรือเป็นสัตว์ต่างๆ 
นานา &nbsp; มาจากธาตุ &nbsp;๔ &nbsp; อยู่ได้ชั่วระยะหนึ่งซึ่งคนเราเข้าใจว่านาน 
&nbsp; แต่สัตว์บางจำพวกซึ่งมีอายุนานกว่า &nbsp; เขาจะเห็นว่าชั่วครู่เดียวแล้วก็แตกดับสลายไปเป็นธาตุ 
&nbsp;๔ &nbsp; ตามเดิมฯ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">เวทนา &nbsp; &quot;เปรียบเหมือนคลื่นกระทบฝั่ง 
&nbsp; ลูกคลื่นเหมือนกับเป็นตัวตนกลิ้งมากระทบกับฝั่งดังซู่ซ่าแล้วสลายหายตัวไปเป็นน้ำตามเดิม&quot; 
</font><font face="Tahoma">&nbsp; เวทนาก็เกิดจากสัมผัส &nbsp; แล้วมีความรู้สึกเปรียบเหมือนเสียงคลื่นเป็นสุขบ้างทุกข์บ้างหรือเฉยๆ 
&nbsp; แล้วก็หายไป &nbsp; เดี๋ยวสัมผัสอื่นมากระทบอีก &nbsp; ดังนี้อยู่ตลอดกาลฯ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">สัญญา &nbsp; &quot;เปรียบเหมือนพยับแดด 
&nbsp; ธรรมดาพยับแดดอันเกิดจากไอระเหยของความร้อน &nbsp; เมื่อบุคคลเพ่งมองดูอยูแต่ที่ไกลจะแลเห็นเป็นตัวระยิบระยับเป็นกลุ่มเป็นหมู่ๆ 
&nbsp; เมื่อเข้าไปถึงใกล้แล้ว &nbsp; สิ่งที่เห็นอยู่นั้นก็จะหายไป&quot;</font><font face="Tahoma"> 
&nbsp; ฉันใด &nbsp; สัญญาความจำที่เกิดจากสัมผัสในอายตนะทั้ง &nbsp; ๖ &nbsp; 
ก็ผลุบๆ &nbsp; โผล่ๆ &nbsp; เกิดทางตาบ้าง &nbsp; ทางหูบ้าง &nbsp; โน่นบ้าง &nbsp; 
นี่บ้างอยู่ตลอดกาล &nbsp; ไม่เป็นของตัวเองเลยก็ฉันนั้นฯ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">สังขาร &nbsp; &quot;เปรียบเหมือนต้นกล้วย 
&nbsp; ธรรมชาติของต้นกล้วยย่อมไม่มีแก่นเป็นธรรมดา&quot;</font><font face="Tahoma"> 
&nbsp; สังขารรูปกายของคนเรานี้ก็หาสาระมิได้ &nbsp; เริ่มเกิดขึ้นมาก็มีสภาวะแปรสภาพไปพร้อมๆ 
กันเลย &nbsp; จะอยู่ได้นานแสนนาน &nbsp; สภาพความแปรปรวนของสังขารก็เปลี่ยนแปลงไปตามทุกขณะอยู่อย่างนั้น 
&nbsp; แล้วก็มีความแตกดับเป็นที่สุด &nbsp; แม้แต่สังขารจิตคิดนึกปรุงแต่งเอาจริงเอาจังกันประเดี๋ยวๆ 
ก็หายวูบไป &nbsp; ฉะนั้นเหมือนกันฯ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">วิญญาณ &nbsp;&quot;เปรียบเหมือนมายา 
&nbsp; ธรรมดาเรื่องของมายาแล้ว &nbsp;มีแต่จะหลอกลวงผู้อื่นให้เข้าใจผิดคิดตามไม่ทันในเรื่องของตัวเท่านั้น&quot; 
</font><font face="Tahoma">&nbsp; วิญญาณก็มีลักษณะหลอกลวงให้ผู้อื่นตามไม่ทัน 
&nbsp; พอตาเห็นรูปเกิดความรู้สึกขึ้น &nbsp; เมื่อจะตามไปดูความรู้สึกนั้นยังไม่ทันอะไร 
&nbsp; เดี๋ยวไปเกิดความรู้สึกขึ้นทางหู &nbsp; เมื่อจะตามไปดูความรู้สึกทางหูนั้น 
&nbsp; ยังไม่ทันอะไร &nbsp; เดี๋ยวไปเกิดความรู้สึกขึ้นทางอื่นต่อๆไปอีกแล้ว &nbsp; 
มีแต่จะหลอกลวงให้คนอื่นตามไม่ทันฉันนั้นเหมือนกันฯ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ผู้มาพิจารณาเห็นขันธ์มีอุปมาดังแสดงมาแล้วนี้ชัดแจ้งด้วยปัญญาอันชอบด้วยตนเองแล้ว 
&nbsp; จะไม่หลงเข้าไปยึดเอาขันธ์มาเป็นอัตตาหรืออนัตตา &nbsp; แ</font><font face="Tahoma" color="#000066">ต่จะหยิบยกเอาขันธ์เป็นเป้าหมายแห่งญาณทัสสนะของปัญญาวิปัสสนา 
&nbsp; การใช้ปัญญาแยบคายไม่เข้าไปยึดเอาของมีอยู่แลเนื่องด้วยอัตตา</font><font face="Tahoma"> 
&nbsp; จัดเป็นปัญญาในอริยมรรค &nbsp;เพราะของที่ไม่มีและไม่เนื่องด้วยอัตตาสามัญญนาม 
&nbsp;ใครๆก็ละได้ &nbsp; &nbsp;หรือจะเรียกว่า</font><font face="Tahoma" color="#000066">ผู้ไปยึดของไม่มี 
เป็นผู้ไร้ปัญญาก็ได้</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
คำสอนของพระพุทธองค์เป็นคำสอนยุทธวิธีเพื่อผจญกับกิเลสข้าศึกความชั่ว &nbsp; ซึ่งมันฝังอยู่ในตัวของแต่ละบุคคลมานานแล้ว 
&nbsp; ฉะนั้น &nbsp; ขันธ์ &nbsp;๕ &nbsp; คือตัวของคนเราแต่ละคน &nbsp; จึงเท่ากับสนามยุทธ 
&nbsp; แต่ยุทธวิธีของพระองค์ &nbsp; การแพ้คือการเข้าไปยึดถือ &nbsp; </font><font face="Tahoma" color="#000099">การชนะคือการ</font><font face="Tahoma" color="blue">ปล่อยวาง</font><font face="Tahoma" color="#000099">ให้มันเป็นไปตาม</font><font face="Tahoma" color="blue">สภาพเดิม</font><font face="Tahoma" color="#000099">ของมัน</font><font face="Tahoma"> 
&nbsp; ไม่เหมือนการแพ้แลการชนะของผู้ยังมีกิเลสอยู่ &nbsp; ความเป็นจริงการชนะของทุกๆ 
อย่างไม่ว่าชนะภายนอกและภายใน &nbsp; ในโลกนี้หรือในโลกไหนๆก็ตาม &nbsp; ถ้าจะว่าการชนะที่บริสุทธิ์แลแท้จริงแล้วก็คือคู่ต่อสู้ทั้งสองฝ่ายจะต้องมีอิสระเต็มที่ 
&nbsp; หากจะยังมีการคิดเพื่อจะต่อสู้กันอีกหรือเข้าไปยึดอำนาจควบคุมยึดถือกันอยู่แล้ว 
&nbsp; ชนะนั้นไม่ชื่อว่าเป็นการชนะที่บริสุทธิ์แลเป็นธรรมเลย &nbsp; วันหนึ่งข้างหน้าจะต้องมีการแพ้อีกเป็นแน่ 
&nbsp; หรืออย่างนั้นก็ก่อเวรก่อกรรมซึ่งกันและกัน</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
พระพุทธองค์ทรงเห็นทุกข์คือตัวข้าศึกมีชาติเป็นต้น &nbsp; ก็เห็นอยู่ในขันธ์นี้เอง 
&nbsp; แล้วทรงใช้ยุทธวิธีด้วยปัญญาอันชอบจนเอาชนะข้าศึกก็ในขันธ์อันนี้ &nbsp; 
แต่แล้วข้าศึกก็มิได้ล้มตายฉิบหายไปไหน &nbsp; ข้าศึกคือขันธ์ก็ยังเป็นขันธ์ปกติอยู่เช่นเดิม 
&nbsp; ปัญญาวุธที่พระองค์นำมาใช้เป็นของกายสิทธิ์ &nbsp; ประหารข้าศึกจนพ่ายแพ้ไปได้ 
&nbsp; แต่หาได้ทำให้ข้าศึกเจ็บปวดแม้แต่แผลเท่าเมล็ดงาก็หาได้ปรากฏไม่ &nbsp; 
เรื่องนี้มีอุทาหรณ์รับสมอ้างดังปรากฏในพระธรรมจักกัปปวัตตนสูตรอยู่แล้ว &nbsp; 
หากจะมีปัญหาถามว่า &nbsp; ข้าศึกที่แพ้แก่พระองค์แล้วจะไปตั้งทัพอยู่ &nbsp;ณ 
&nbsp;ที่ไหน &nbsp; ตอบว่า</font><font face="Tahoma" color="#000066">เมื่อแพ้แก่พระองค์แล้วก็ต้องเป็นบ่าวรับใช้ของพระองค์ต่อไป</font><font face="Tahoma"> 
&nbsp; ผู้ที่เอาชนะมันไม่ได้เท่านั้นจึงยอมเป็นทาสของมันต่อไป &nbsp; ฉะนั้น &nbsp; 
ขันธ์ที่ยังไม่มีใครเอาชนะได้จึงยังมีอิสระครอบโลกทั้งสามอยู่</font></span></p>
<p align="center" style="line-height:200%;"><b><span style="font-size:12pt;"><font face="Tahoma" color="#000066">อายตนะ</font></span></b></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
อายตนะ &nbsp; อายตนะแปลว่า &nbsp;บ่อเกิดหรือสื่อสัมพันธ์ &nbsp; บ่อเกิดหรือสื่อสัมพันธ์อะไร 
&nbsp; อธิบายว่า สื่อสัมพันธ์ของอายตนะทั้งสองแล้วเกิดอารมณ์ขึ้น &nbsp; บ่อน้ำก็คือสายของน้ำที่ออกมาจากใต้ดิน 
&nbsp; แล้วไหลเนื่องติดต่อกันกับน้ำที่อยู่ข้างนอกไม่ขาดสายนั้นเอง &nbsp; อายตนะมีตาเป็นต้น 
&nbsp;เมื่อสัมผัสกับรูปแล้ว &nbsp; ก็ติดต่อสัมพันธ์เกี่ยวเนื่องถึงประสาทเข้ามาหาใจ 
&nbsp; แล้วใจก็รับเอามาเป็นอารมณ์ &nbsp; ถ้าดีก็ชอบใจ &nbsp; สนุก &nbsp; เพลิดเพลิน 
&nbsp; หรรษา &nbsp; ถ้าไม่ดีก็ไม่ชอบใจ &nbsp; คับแค้นเป็นทุกข์โทมนัสต่อไปเมื่อตายังไม่หลับ 
&nbsp; อายตนะอื่นๆ &nbsp; มีหูเป็นต้นก็มีนัยเช่นเดียวกัน &nbsp; ดังได้อธิบายมาแล้วข้างต้นตอนว่าด้วยอายตน 
๖ &nbsp; ฉะนั้นในที่นี้จึงจะไม่อธิบายอีก &nbsp; แต่จะอธิบายเฉพาะยุทธวิธีสำหรับต่อสู้กับข้าศึก 
&nbsp; (คืออารมณ์หรือกิเลส) &nbsp; ที่มันจะรุกรบเข้ามาทางทวาร&nbsp;๖ &nbsp; 
ต่อไป &nbsp; เพื่อให้เชื่อมกับขันธ์ ๕ &nbsp; อันอุปมาเทียบเหมือน &nbsp; &quot;สนามยุทธ&quot; 
&nbsp; ดังได้พูดค้างไว้ &nbsp;ที่พูดค้างไว้นั้นได้พูดเฉพาะแต่สนามยุทธเท่านั้น 
&nbsp; ยังไม่ได้พูดถึงเชิงยุทธวิธีเลย &nbsp; ฉะนั้นต่อไปนี้จะได้แสดงยุทธวิธีอันจะมีขึ้นในสมรภูมินั้นต่อไป 
&nbsp; ใครจะแพ้ &nbsp; ใครจะชนะ &nbsp; ขอท่านผู้อ่านจงติดตามดูลวดลายของคู่ต่อสู้ต่อไป</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
อายตนะ&nbsp; ๖ &nbsp; ได้แต่ &nbsp; ตา ที่เห็นวัตถุรูป &nbsp;๑ &nbsp; &nbsp;&nbsp;หู 
&nbsp;ที่เสียงดังมากระทบ&nbsp; ๑ &nbsp; &nbsp;&nbsp;จมูก ที่สูบกลิ่นสารพัดทั้งปวง&nbsp; 
๑ &nbsp; &nbsp;&nbsp;ลิ้น &nbsp;ที่รับรสทุกๆ &nbsp; อย่างที่มาปรากฏสัมผัส &nbsp;๑ 
&nbsp;&nbsp; &nbsp;กาย ที่ถูกสัมผัสเย็นร้อนอ่อนแข็งอันจะรู้ได้ทางกาย &nbsp;๑ 
&nbsp;&nbsp; &nbsp;ใจ &nbsp;ความรู้สึกนึกคิดในอารมณ์นั้นๆ &nbsp;๑</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
อายตนะทั้ง&nbsp;๖ &nbsp; นี้ย่อมรับทำหน้าที่แต่ละแผนกๆ &nbsp;ไม่ปะปนกัน &nbsp; 
เช่นตารับทำหน้าที่แต่เฉพาะไว้ดูรูปเท่านั้น &nbsp; ตกลงว่าบรรดารูปทั้งหลายแล้ว 
&nbsp; จะเป็นรูปชนิดใดอย่างไร &nbsp; หยาบละเอียด &nbsp; แม้แต่รูปอสุภะอันแสนน่าเกลียดก็มอบภาระให้ตาดูไป 
&nbsp; ให้หูดูแทนไม่ได้เด็ดขาด เป็นต้น &nbsp; ท่านจึงเรียกว่าเป็นใหญ่ในหน้าที่นั้นๆ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ฉะนั้น &nbsp; เมื่อพูดถึงอายตนะภายใน ๖ &nbsp; แล้ว &nbsp; จึงจำต้องพูดคู่ของอายตนะภายในไปพร้อมๆ 
&nbsp; กันจึงจะเห็นประโยชน์ของอายตนะ ๖ &nbsp; ที่ว่ามานั้นเป็นของอยู่ในตัวของเราท่านจึงเรียกว่าอายตนะภายใน 
&nbsp; สิ่งที่เป็นคู่กับอายตะภายในเช่นรูปเป็นคู่กับตาเป็นต้น &nbsp; ท่านเรียกว่าอายตนะภายนอก 
&nbsp; อายตนะภายนอกก็มี ๖ &nbsp; เหมือนกัน &nbsp; อายตนะภายตัวไม่มีคู่เช่นมีแต่ตาอย่างเดียวไม่มีรูปให้เห็นก็ไม่มีประโยชน์อันใดเลย 
&nbsp; หรือมีแต่รูปอย่างเดียวไม่มีตาดูก็จะมีประโยชน์อันใด &nbsp; แต่เมื่อเห็นรูปแล้วย่อมมีทั้งคุณแลโทษเหมือนๆ 
&nbsp; กับผู้รับผิดชอบการงานในหน้าที่นั้นๆ &nbsp; จะต้องรับผิดชอบทั้งดีแลไม่ดี 
&nbsp; อายตนะภายในกับอายตนะภายนอกกระทบกันเข้านี่แหละที่ทำให้เกิดคุณแลโทษก็อยู่ที่ตรงนี้</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ฉะนั้น &nbsp; อารมณ์ที่เกิดจากอายตนะทั้งสองนี้จึงเป็นเหมือนกับมิตรแลศัตรูไปพร้อมๆกัน 
&nbsp; แต่มิตรไม่เป็นไรเรายอมรับทุกเมื่อ &nbsp; แต่ศัตรูนี้ซิ &nbsp;ตาเกลียดนักจึงคอยตั้งป้อมต่อสู้มัน</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
อายตนะทั้ง&nbsp;๖ &nbsp; เมื่อใครได้มาเป็นสมบัติของตนครบถ้วนบริบูรณ์ &nbsp; 
ไม่วิกลวิกาลแล้วจึงนับได้ว่าเป็นลาภของผู้นั้นแล้ว &nbsp; เพราะมันเป็นทรัพย์ภายในอันมีคุณค่ามหาศาล 
&nbsp; ยากที่จะหาแลกเปลี่ยนซื้อขายกันในตลาดได้ &nbsp; ทรัพย์ทั้งหลายภายนอกจะมีมากน้อยสักเท่าไร 
&nbsp; แลจะดีมีคุณค่าให้สำเร็จประโยชน์ได้ทุกประการก็ตาม &nbsp; หากขาดทรัพย์ภายในเหล่านี้แล้ว 
&nbsp; ก็ไม่สำเร็จประโยชน์อะไรเท่าไรนัก &nbsp; อนึ่ง &nbsp;ทรัพย์ภายใน &nbsp;๖ 
&nbsp; กองนี้มีแล้วใช้ได้ไม่รู้จักหมดสิ้นตลอดวันตาย &nbsp; เป็นแก้วสารพัดนึกให้สำเร็จความปรารถนาได้ทุกสิ่ง 
&nbsp; เมื่อโดยมิต้องลงทุนหรือหากจะลงทุนบ้างเล็กน้อยแต่ได้ผลล้นค่า &nbsp;เหมือนกับได้ทิพย์สมบัติ 
&nbsp;๖ &nbsp;กองอย่างน่าภาคภูมิใจด้วย &nbsp; หากใครได้เกิดมาในโลกนี้ไม่ได้สมบัติ 
&nbsp;๖ &nbsp; กองนี้ &nbsp; หรือได้แต่ไม่ครบถ้วน &nbsp;ก็เท่ากับเป็นคนอาภัพในโลกนี้เสียแล้ว 
&nbsp; สมบัติ &nbsp;๖ &nbsp; กองนี้เป็นของผู้ที่เกิดมาในกามโลก &nbsp; มีขันธ์ 
&nbsp;๕ &nbsp; โดยเฉพาะ &nbsp; อารมณ์ &nbsp;๕ &nbsp; ที่เกิดทาง &nbsp; ตา &nbsp; 
หู &nbsp; จมูก &nbsp; ลิ้น &nbsp; กาย &nbsp; ได้แก่ &nbsp; รูป &nbsp; เสียง 
&nbsp; กลิ่น &nbsp; รส &nbsp; โผฏฐัพพะ &nbsp; บัญญัติธรรมเรียกว่า &nbsp; &quot;กามคุณ 
&nbsp; ๕&quot; &nbsp; เพราะผู้ที่ได้ประสบอารมณ์ &nbsp;๕ &nbsp; นี้แล้วชอบใจ 
&nbsp; ดีใจ &nbsp; ติดใจ &nbsp; เข้าไปฝังแน่นอยู่ในใจ &nbsp; เห็นเป็นคุณทั้งหมด 
&nbsp; หากจะเห็นโทษของมันอยู่บ้างบางกรณี &nbsp; แต่ก็ยากนักที่เอาโทษนั้นมาลบล้างคุณของมัน 
&nbsp; ฉะนั้นเหมาะสมแล้วที่เรียกว่า &nbsp; &quot;กามคุณ&quot;</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">ปุถุชนผู้เยาว์ปัญญาเมื่อได้ประสบอารมณ์ทั้ง 
๕ &nbsp; นั้นแล้วจึงหวานฉ่ำ &nbsp; เหมือนแมลงวันหลงใหลในน้ำผึ้ง &nbsp; ติดทั้งรสทั้งกลิ่น 
&nbsp; จะบินหนีก็เสียดาย &nbsp; ผลที่สุดคลุกเคล้าเอาตัวไปจมลอยอยู่ในนั้น &nbsp; 
กามคุณเป็นหลุมฝังของปุถุชนผู้เยาว์ปัญญาโดยความสมัครใจของแต่ละบุคคลโดยแท้ &nbsp;</font><font face="Tahoma"> 
โลกที่มีธาตุ ๔ &nbsp; ขันธ์&nbsp;๕ &nbsp; อายตนะ ๖ &nbsp; บริบูรณ์ &nbsp; ท่านเรียกว่า&nbsp;&quot;กามโลก&quot; 
&nbsp; ทุกๆ &nbsp; คนที่ยังพากันสร้างบารมีอยู่ จำจะต้องเวียนว่ายมาเกิดในกามโลกนี้จนได้ 
&nbsp; เพราะกามโลกสมบูรณ์ด้วยประการทั้งปวง &nbsp; จึงทำให้ปุถุชนผู้เยาว์ปัญญาหลงใหลคิดว่าเกิดมาได้รับความสุขพอแล้ว 
&nbsp; แม้พระพุทธเจ้าหรืออริยเจ้าทั้งหลายก่อนที่ท่านจะได้สำเร็จเป็นพระอริยะ 
&nbsp; ท่านก็ต้องมาเกิดในกามโลกนี้ อันเป็นวิบากผลกรรมของท่านแต่ชาติก่อน</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
อนึ่ง กามโลกนี้นับว่าเป็นสมรภูมิอย่างดีที่สุดของท่านผู้จะได้เป็นพระอริยเจ้าทั้งหลาย 
&nbsp; มรรคปฏิปทา &nbsp; สมถะ-ฌาน-สมาธิ-สมาบัติ-วิปัสสนา &nbsp; อันเป็นหนทางที่จะให้ถึงเป็นพระอริยเจ้า 
&nbsp; ก็จำเป็นจะต้องมายืมสถานที่คือกามโลกนี้เป็นที่บำเพ็ญเจริญให้ได้ครบถ้วนบริบูรณ์ 
&nbsp; ถ้าจะพูดให้สั้นแล้วเรียกว่า &nbsp; ผู้จะพ้นจากกามโลกได้ &nbsp; ก็ต้องมาเกิดหรือมาศึกษาค้นคว้าในกามโลกนี้ 
&nbsp; ให้เห็นคุณแลโทษชัดแจ้งด้วยปัญญาแยบคายด้วยตนเองเสียก่อน &nbsp; จึงจะเรียกว่ารู้แจ้งซึ่งโลกแล้วจึงจะหนีจากโลกนี้ได้โดยชอบธรรม 
&nbsp; ถึงรูปโลกแลอรูปโลกก็เช่นนั้นเหมือนกัน</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ฉะนั้น &nbsp; เมื่อท่านเหล่านั้นเกิดขึ้นมาในกามโลกนี้แล้ว &nbsp; ด้วยบุญญาบารมีที่ท่านได้สะสมมานาน 
&nbsp; แทนที่ท่านจะหลงเพลิดเพลินมัวเมาในกามทั้งหลายดังปุถุชนคนธรรมดาทั่วไป &nbsp; 
ท่านเลยเห็นตรงกับข้าม &nbsp; อายตนะทั้ง๖ &nbsp; มีไว้ใช้เพื่อให้เกิดความสุขแก่ปุถุชนก็จริงแล 
&nbsp; แต่ท่านผู้มีบารมีที่ได้บำเพ็ญมาควรที่จะได้ตรัสรู้ท่านเลยเห็นตรงกันข้าม 
&nbsp; คือเห็นว่าที่แท้นั้นมันเป็นบ่อเกิดของอารมณ์ นำทุกข์มาให้ เช่นตาเห็นรูปสวยแล้วชอบใจอยากได้มาเป็นของตัว 
&nbsp; </font><font face="Tahoma" color="#000066">ก็เป็นทุกข์เพราะอยากได้ &nbsp;</font><font face="Tahoma"> 
การพยายามที่จะให้ได้มาก็เป็นทุกข์ &nbsp; ไ</font><font face="Tahoma" color="#000066">ด้มาแล้วก็เป็นทุกข์เพราะจะต้องบริหาร 
</font><font face="Tahoma">&nbsp; หากรูปนั้นเสื่อมสูญฉิบหายไปโดยธรรมดาของมันอย่างนั้นก็ตาม 
&nbsp; แต่ใจเราฝ่าฝืนไม่อยากให้มันเป็นไปอย่างนั้น &nbsp; ก็เป็นทุกข์ &nbsp; 
เมื่อยังมีการเห็นเช่นนั้นอยู่ ก็เป็นทุกข์ &nbsp; เมื่อระลึกถึงรูปนั้นที่หายไปแล้ว 
ก็ยังเป็นทุกข์อยู่อีก &nbsp; อายตนะอื่นๆ นอกนี้มีหูเป็นต้นก็เช่นเดียวกันนี้ 
&nbsp; เรื่องนี้ พระพุทธองค์ได้เคยประสบการณ์มาด้วยพระองค์เองแล้วจนเห็นโทษ &nbsp; 
แล้วทรงสละทุกสิ่งทุกอย่างออกบวชบำเพ็ญทางใจ (คือต่อสู้กับอารมณ์) จนได้สำเร็จพระโพธิญาณ 
&nbsp; พระองค์จึงนำเอาประสบการณ์แลหลักยุทธวิธีที่พระองค์ทรงใช้ได้ผลแล้วนั้นนำมาสั่งสอนแก่เหล่าศาสนิกชนต่อมา 
&nbsp; หลักคำสอนของพระพุทธองค์ตั้งแต่อนุปุพพิกถา &nbsp; มีทาน &nbsp; ศีล &nbsp; 
เป็นต้น &nbsp; ล้วนแต่เป็นหลักยุทธวิธีทั้งนั้น &nbsp; แต่เป็นยุทธวิธีเป็นขั้นๆไป 
&nbsp; ต่อสู้กับอะไร? &nbsp; ท่านต่อสู้กับความตระหนี่ &nbsp; เห็นแก่ตัว &nbsp; 
บางทีใจเป็นบุญกุศลอยากทำทานอยู่ &nbsp; แต่อีกใจหนึ่งคิดห่วงหน้าห่วงหลัง &nbsp; 
กลัวจะขาดแคลน &nbsp; หรือไม่เมื่อให้ทานไปแล้วกลัวทรัพย์ที่มีอยู่จะไม่ครบจำนวน 
&nbsp; ดังนี้เป็นต้นฯ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ศีลก็ต่อสู้กับเสียดายความสุขสนุกเพลิดเพลินอันเป็นโลกียะที่เคยได้ประสบมาแล้วแลเห็นแก่ตัวเหมือนกันฯ 
&nbsp; เมื่อผู้มาต่อสู้ทั้งสองทัพนี้จนพ่ายแพ้ไปได้แล้ว &nbsp; จะเห็นกิเลสเหล่านั้นเป็นของน้อยนิดเดียว 
&nbsp; ไม่มีกำลังอันน่ากลัวเลย &nbsp; แล้วจะเห็นความสุขอันยิ่งใหญ่ในชัยชนะนั้น 
&nbsp; จนจิตใจกล้าหาญ &nbsp; มีความร่าเริงอิ่มใจเป็นอย่างยิ่งฯ &nbsp; เรียกว่า 
&nbsp; อนิสังสกถา ฯ &nbsp; คำสอนของพระองค์ยังสอนไว้ว่า &nbsp; </font><font face="Tahoma" color="#000066">ชนะขั้นนี้ยังไม่เป็นการชนะอย่างเด็ดขาด 
&nbsp; เพราะเป็นการชนะข้าศึกภายนอกมันยังอาจกลับกลอกได้ &nbsp;</font><font face="Tahoma"> 
เพราะใจมันยังไปยินดีติดกับด้วยความสุขในกามคุณ &nbsp;๕ &nbsp; คือ &nbsp; รูป-เสียง-กลิ่น-รส-โผฏฐัพพะ 
&nbsp; อันเป็นอานิสงส์ของ &nbsp; ทาน &nbsp; ศีล &nbsp; เท่านั้นฯ &nbsp; กามคุณ 
&nbsp;๕ &nbsp; เป็นความสุขที่เจือไปด้วยทุกข์ &nbsp; สำหรับหลอกลวงบุคคลผู้มีปัญญาเยาว์ให้หลงติดอยู่ 
&nbsp; เหมือนกับปลากำลังหิวอาหารหลงเข้าไปฮุบเอาเหยื่อที่เขาหุ้มเบ็ดไว้ฉะนั้น 
&nbsp; </font><font face="Tahoma" color="#000066">แล้วท่านสอนให้ต่อสู้กับความหลงผิดติดสุขในกาม 
&nbsp; อย่าเห็นแก่ความหิวในเหยื่อเท่านั้น &nbsp; โทษจะถึงความตายในภายหลัง &nbsp;</font><font face="Tahoma"> 
เรียกว่า &nbsp; &quot;กามทีนพโทษ&quot;ฯ &nbsp; เมื่อผู้มาพิจารณาเห็นโทษในกามคุณ 
&nbsp;๕ &nbsp; ว่าเป็นเหมือนกับยาเสพติดคิดเบื่อหน่ายคลายสละได้ &nbsp; ใจพ้นจากอามิส 
&nbsp; เป็นอิสระสุขอยู่แต่ผู้เดียว &nbsp; เรียกว่า &nbsp; เนกขัมกถาฯ &nbsp; 
</font><font face="Tahoma" color="#000066">แต่ยุทธวิธีตอนว่าด้วยอายตนะซึ่งจะอธิบายต่อไปนั้น 
&nbsp; เป็นยุทธวิธีอย่างละเอียด &nbsp; ต้องต่อสู้กันอย่างเอาเป็นเอาตายกันจริงๆ 
&nbsp; และสามารถให้ก้าวขึ้นสู่วิปัสสนาญาณทัสสนะได้ฯ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ท่านผู้อ่านทั้งหลาย &nbsp; เป็นที่น่าอัศจรรย์ไหม &nbsp; พระพุทธองค์ทรงอุบัติเกิดขึ้นมาในกามภพ 
&nbsp; เป็นอยู่ในกามภูมิ &nbsp; แวดล้อมแล้วด้วยกามคุณ&nbsp; ๕ &nbsp; ยั่วยวนแล้วด้วยกามกิเลสเหมือนๆ 
&nbsp; กับปุถุชนคนเราทั้งหลาย &nbsp; แต่พระองค์เห็นโทษแล้วในกามทั้งหลาย &nbsp; 
จึงทรงแสดงหาอุบายหนีเอาตนรอดจนเป็นยอดของบุคคลผู้เป็นอิสระทั้งหลาย &nbsp; โดยไม่มีใครเป็นครูอาจารย์แต่รู้แจ้งด้วยพระองค์เอง 
&nbsp; ฉะนั้น &nbsp; พระอานนท์เถระจึงชมเชยพระองค์ว่า &nbsp; เป็นที่น่าอัศจรรย์หนอ 
&nbsp; &quot;พระพุทธองค์ทรงตรัสรู้ในโอกาส&quot; &nbsp; อธิบายว่า &nbsp; พระพุทธองค์ทรงอุบัติเกิดขึ้นมาในกามภพ 
&nbsp; แต่ไม่หลงติดอยู่ในกามภพ &nbsp; ถึงจะแวดล้อมไปด้วยกามคุณ &nbsp;๕ &nbsp; 
แต่พระองค์ก็มิได้หลงใหลไปด้วย &nbsp; ถึงจะอุบัติอยู่ในกามภูมิแต่พระองค์ก็มิได้จมอยู่ในภูมินั้น 
&nbsp; รู้เท่าเข้าใจเห็นแจ้งชัดจริงทั้งคุณแลโทษพร้อมทั้งอุบายหนีให้พ้นจากมันเสียจนได้ 
&nbsp; ด้วยใจด้วยปัญญาอันเฉียบแหลมของพระองค์เอง</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
อายตนะทั้ง&nbsp; ๖ &nbsp; ถึงแม้จะเป็นบ่อเกิดกองบุญของผู้ที่ยังปรารถนากามภพอยู่ก็จริงแล 
&nbsp; แต่ผู้ที่เห็นโทษในกามภพแล้ว &nbsp; ผลของบุญหรืออานิสงส์ของบุญนั้นมันกลับเป็นเครื่องผูกมัดจิตใจของผู้ต้องการพ้นจากกามไป 
&nbsp; เปรียบเหมือนสมบัติทั้งหลายย่อมเป็นที่ปรารถนาแต่เฉพาะผู้ต้องการเท่านั้น 
&nbsp; ส่วนผู้ที่ไม่ต้องการแล้วแม้จะถูกคนบางคนหาว่าเป็นบ้าก็ตาม &nbsp; เขาผู้นั้นก็ยอมสละเพื่อเนกขัมมะ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ฉะนั้น &nbsp; อายตนะทั้ง &nbsp;๖ &nbsp; มีตาเป็นต้นมิใช่จะเป็นบ่อเกิดแต่กิเลสอันเป็นของหยาบๆ 
&nbsp; เท่านั้น &nbsp; ผลบุญกุศลที่เกิดจากอายตนะทั้ง &nbsp; ๖ &nbsp; ก็จัดเป็นกิเลสของผู้เห็นโทษในกามภพด้วย 
&nbsp; เช่นผู้ออกบวชก็เห็นโทษในกามตามนามบัญญัติว่า &nbsp; เนกฺขมฺม &nbsp; อยู่แล้ว 
&nbsp; สรุปแล้วสัพพกิเลสทั้งหลายย่อมเกิดขึ้น &nbsp;ณ &nbsp;ทวารทั้ง &nbsp; ๖ 
&nbsp; นี้ทั้งนั้น &nbsp; ในอาทิตตปริยายสูตรที่พระพุทธองค์ทรงแสดงแก่ชฏิลสามพี่น้องพร้อมทั้งบริวาร 
&nbsp; ผู้บูชาไฟเพื่อปรารถนาในกามสุขว่า &nbsp; &quot;</font><font face="Tahoma" color="#000066">อายตนะทั้ง 
๖ &nbsp; มีตาเป็นต้น &nbsp; เป็นของร้อน &nbsp; ร้อนเพราะไฟคือราคะ &nbsp; โทสะ 
&nbsp; โมหะ</font><font face="Tahoma">&quot;</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ท่านผู้อ่านบางคนอาจสงสัยว่า &nbsp; ถ้าอายตนะทั้งหลายมีตาเป็นต้นเป็นของร้อนแล้ว 
&nbsp; ไฉนมนุษย์คนเราทั้งหลายจึงเป็นคนอยู่ได้ &nbsp; ทำไมไฟคือกิเลสราคะเป็นต้นจึงไม่ไหม้ตายหมด 
&nbsp; พูดดูเหมือนอายตนะทั้งหลายมีตาเป็นต้น &nbsp; จะไม่มีประโยชน์ให้คุณเสียเลย 
&nbsp; หากมีผู้คิดเห็นไปเช่นนั้นก็เป็นที่น่าเห็นใจเหมือนกัน &nbsp; ปลาเกิดในน้ำจืดจะไปอยู่ในน้ำเค็มย่อมไม่ได้ 
&nbsp; สัตว์บางชนิดเกิดในน้ำร้อนแต่มันก็อยู่ได้ไม่ตาย &nbsp; หนอนเกิดในที่สกปรกแลเหม็นคลุ้งมันก็เพลินสนุกอยู่ได้ไม่เห็นมีอะไรแปลก 
&nbsp; ไ</font><font face="Tahoma" color="#000066">ฟมิใช่จะให้แต่โทษอย่างเดียว 
&nbsp; คุณของไฟก็มีมาก</font><font face="Tahoma"> &nbsp; คุณแลโทษเป็นแต่บทรำพันแต่ละทัศนะของแต่ละบุคคลเท่านั้น</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
อายตนะ &nbsp;๖ &nbsp; มีตาเป็นต้น &nbsp; ผู้เกิดมามีไม่ครบบริบูรณ์ &nbsp; ทางพระศาสนาถือว่าเป็นกรรมเก่าของผู้นั้น 
&nbsp; คนพิการแม้จะบวชในพระศาสนาพระวินัยบัญญัติก็ห้าม &nbsp; สมจริงตามนั้น &nbsp; 
โลกอันนี้จะเป็นที่น่าอยู่น่าชมสนุกสนานก็เพราะมีอายตนะทั้ง &nbsp;๖ &nbsp; นี้เอง 
&nbsp; หากขาดอายตนะอันใดอันหนึ่งไปเสียแล้ว &nbsp; ก็เรียกได้ว่าความสุขในโลกนี้ไม่สมบูรณ์ 
&nbsp; นี่ก็แสดงให้เห็นชัดอยู่แล้วว่า &nbsp; อายตนะทั้ง&nbsp; ๖ &nbsp; แต่ละอย่างมีความสำคัญแลคุณประโยชน์มากแก่ความเป็นอยู่ของผู้เกิดมาสักเพียงไร 
&nbsp; เกจิอาจารย์บางท่านยังแสดงอายตนะทั้ง ๖ &nbsp; เทียบกับสวรรค์ &nbsp;๖ &nbsp; 
ชั้นอีกด้วย &nbsp; พอสมจริงดังท่านว่าอีกเหมือนกัน &nbsp; เพราะท่านพูดต้นเหตุ 
&nbsp; อายตนะทั้ง &nbsp;๖ &nbsp; เป็นบ่อเกิดของกามาพจรกุศลทั้งหลาย &nbsp; หรือผู้มีอายตนะทั้ง 
&nbsp;๖ &nbsp; แล้วก็เหมือนกับได้ทิพย์สมบัติ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ฉะนั้น &nbsp; ที่ท่านแสดงไว้ในอาทิตตปริยายสูตรว่า &nbsp; อายตนะเป็นของร้อนนั้น 
&nbsp; ท่านหมายเอาอายตนะทั้งหลายมีตาเป็นต้น &nbsp; สัมผัสกับรูปแล้ว &nbsp; วิญญาณอาศัยของสองอย่างนั้นเกิดขึ้น 
&nbsp; ว่าเป็นของร้อน &nbsp; แล้วพระองค์แจงออกไปว่าร้อนเพราะอะไร? &nbsp; </font><font face="Tahoma" color="#000066">ร้อนเพราะมีเชื้อเดิมอยู่แล้วในตานั้นที่ไปเห็นรูป 
</font><font face="Tahoma">&nbsp;๓ &nbsp;อย่างได้แต่ &nbsp; ราคะความกำหนัดย้อมใจ 
&nbsp;๑ &nbsp; โทสะความโกรธขึ้งเคียด &nbsp;๑ &nbsp; โมหะความหลงไม่รู้เท่าเข้าใจในเหตุผลของสิ่งนั้นๆ 
&nbsp;๑ &nbsp; ของสามอย่างนี้เป็นเหตุให้เกิดความร้อน &nbsp; อายตนะอื่นๆ &nbsp; 
นอกจากนี้ก็เช่นเดียวกัน &nbsp; ถ้าสิ่งสามอย่างนี้เป็นเชื้ออยู่แล้ว &nbsp; หูฟังเสียง 
&nbsp; จมูกถูกกลิ่น &nbsp; ลิ้นถูกรส &nbsp; กายถูกสัมผัส &nbsp; ใจคิดไปในอารมณ์ต่างๆ 
&nbsp; ย่อมร้อนเหมือนกันทั้งหมด &nbsp; </font><font face="Tahoma" color="#000066">ความจริงอายตนะทั้ง 
&nbsp;๖ &nbsp; นี้มิใช่ไฟเป็นของร้อนอะไรเลย </font><font face="Tahoma">&nbsp; 
อายตนะ &nbsp; ก็เป็นอายตนะอยู่ดีๆ &nbsp; นี่เอง &nbsp; ถ้าอายตนะ&nbsp; ๖ &nbsp; 
เป็นไฟไปหมดแล้ว &nbsp; ตนตัวคนเราทั้งหมดก็เป็นเชื้อที่ให้ไฟไหม้ไปหมดแล้วแต่นาน 
&nbsp; หรือไม่ก็เป็นนรกตลอดกาลเท่านั้นเอง &nbsp; </font><font face="Tahoma" color="#000066">ที่ว่าเป็นของร้อนเพราะมันมีเชื้อไฟสามอย่าง</font><font face="Tahoma">ดังอธิบายมาแล้วอยู่ในนั้น 
&nbsp; หรือไม่ก็มีอยู่ในอายตนะภายนอกทั้ง &nbsp; ๖ &nbsp; มีรูปเป็นต้น &nbsp; 
เปรียบเหมือนไม้แห้งสองอันเอามาสีกันเข้า &nbsp; ต่างก็มีเชื้อไฟอยู่ในตัวของแต่ละอันอยู่แล้ว 
&nbsp; </font><font face="Tahoma" color="#000066">เมื่อเอามาสีกันเข้าจึงจะเกิดไฟขึ้นมาฉะนั้น 
</font><font face="Tahoma">&nbsp; ถ้าไม่เอามาสีกันถึงจะมีเชื้อไฟอยู่ในตัว &nbsp; 
ไฟนั้นก็ไม่อาจเกิดขึ้นมาได้</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ฉะนั้น &nbsp; พระพุทธองค์จึงสอนให้</font><font face="Tahoma" color="#000066">ระวังสังวร</font><font face="Tahoma">เมื่อตาเห็นรูปเป็นต้น 
&nbsp; ก็อย่าให้กระทบแรง &nbsp; ได้แก่ให้มีสติรู้ตัวอยู่เสมอว่า &nbsp; ตาก็มีเชื้อไฟอยู่ในตัว 
&nbsp; รูปก็มีเชื้อไฟอยู่ในตัว &nbsp; แล้วก็ให้ระวังใจว่าราคะก็เกิดขึ้นที่ใจนี้ 
&nbsp; โทสะก็เกิดที่ใจนี้ &nbsp; โมหะก็เกิดที่ใจนี้ &nbsp; ทั้งสามอย่างนี้มันล้วนแต่เป็นของร้อนทั้งนั้น 
&nbsp; คนรู้จักของร้อนแลเคยได้ประสบความร้อนมาด้วยตนเองก่อนแล้ว &nbsp; เมื่อมีผู้รู้เรื่องนั้นดีกว่า 
&nbsp; ฉลาดกว่า &nbsp; มาแสดงโทษให้ฟัง &nbsp; เขาก็จะเข้าใจได้ดีแลได้ความรู้ฉลาดเพิ่มขึ้น 
&nbsp; หากเขาผู้นั้นไม่รู้จักความร้อนแลโทษของความร้อน &nbsp; หรือไม่เคยได้ประสบความร้อนมาด้วยตนเองก่อนแล้ว 
&nbsp; ท่านผู้รู้ทั้งหลายก็ไม่ทราบว่าจะสอนให้เขาเข้าใจได้อย่างไร &nbsp; ท่านอุปมาความร้อนของไฟสามกองไว้ว่า 
&nbsp; &quot;ราคะมีความร้อนเหมือนกับน้ำร้อน&quot; &nbsp; น้ำปกติเป็นของเย็น 
&nbsp; คนที่ถูกความร้อนแผดเผาย่อมระลึกถึงน้ำ &nbsp; หรืออาบน้ำไม่ก็ดื่มเพื่อระงับความร้อนกระวนกระวายเสีย 
&nbsp; แต่เมื่อน้ำมากลายเป็นของร้อนไปจึงยากที่บุคคลผู้จะรู้ได้ &nbsp; ตราบใดความร้อนของน้ำยังไม่สัมผัสกับตัวด้วยตนเอง 
&nbsp; ก็ยังไม่รู้โทษของความร้อนของน้ำอยู่ตราบนั้น &nbsp; ความใคร่ความพอในยินดีในกามคุณห้า 
&nbsp; ย่อมเป็นที่พอใจแลปรารถนาของผู้ยังมีความหิวอยู่ &nbsp; เหมือนกับผู้ถูกความร้อนแล้วรู้สึกแลหิวกระหายน้ำฉะนั้น 
&nbsp; เมื่อดื่มน้ำเข้าไป &nbsp; ความร้อนหรือความหิวกระหายนั้นก็ระงับไป &nbsp; 
แล้วความหิวกระหายอื่นก็เกิดขึ้นมาแทน &nbsp; มิฉะนั้นเปรียบเหมือนอสรพิษกัด &nbsp; 
แล้วมียาดีๆ &nbsp; มาใส่ให้หายพิษได้ทันที &nbsp; แต่แล้วก็กัดอีกอยู่อย่างนั้นร่ำไป 
&nbsp; แต่ท่านผู้หมดความหิวแล้วย่อมไม่มีความอยากกระหาย &nbsp; แม้แต่ไฟคือราคะความกำหนัดรักใคร่ 
&nbsp; ก็ไม่เข้าไปย้อมใจของท่านให้ชุ่มได้ &nbsp; ฉะนั้น &nbsp; ท่านจึงไม่มีความหิวแลความอยากแล้ว 
&nbsp; อายตนะทั้งหลายของท่านจะเป็นเหตุให้เกิดไฟคือราคะได้อย่างไร</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">โทสะ &nbsp; มีความร้อนเปรียบเหมือนไฟไหม้ป่า</font><font face="Tahoma"> 
&nbsp; ธรรมดาไฟป่าเมื่อเผาตนเองแล้ว &nbsp; ก็ย่อมลุกลามไหม้สิ่งที่อยู่รอบๆ &nbsp; 
ไฟไม่เหลือ &nbsp; แม้ที่สุดของแห้งแลของสด &nbsp; จะเป็นของสะอาดหรือโสโครกก็ตาม 
&nbsp; ไฟย่อมไหม้หมดโดยไม่เลือก &nbsp; ไฟคือโทสะนี้ก็เหมือนกัน &nbsp; เมื่อมันติดลุกเกิดขึ้นในใจของผู้ใดแล้ว 
&nbsp; ย่อมเผากายใจของตนเองให้เดือดร้อนกระวนกระวาย &nbsp; แล้วเผาคนอื่นให้เดือดร้อนตามๆ 
&nbsp; กันไป &nbsp; คนผู้ดีมีจนมีคุณไม่มีคุณแม้แต่บิดามารดาผู้เกิดเกล้า &nbsp; 
ไฟคือโทษ &nbsp; ย่อมเผาไม่เลือก &nbsp; ไม่ว่าไฟป่าหรือไฟบ้านเมื่อมันลุกลามขึ้นมาแล้ว 
&nbsp; ใครๆ &nbsp; เห็นเข้าย่อมกลัวทั้งนั้น &nbsp; กิ้งก่ากิ้งกือตั๊กแตนแมลงต่างเห็นเข้าแล้ว 
&nbsp; ต่างก็วิ่งหนีหัวซุกหัวซุนเพื่อเอาตนรอดทั้งนั้น &nbsp; มนุษย์ได้สามัญญนามว่าเป็นผู้มีปัญญา 
&nbsp; มีใจสูงแต่ก็อดที่จะเอาไฟคือโทสะมาเผากายใจของตนเองไม่ได้ &nbsp; นามบัญญัติที่ว่านั้นมันมีความหมายอะไรอยู่ที่ตรงไหนกันแน่ 
&nbsp; หรือว่ามันเป็นเพียงมนุษย์ปลอมๆ &nbsp; เปล่าๆ &nbsp; เท่านั้นหรือ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">โมหะ &nbsp; มีความร้อนเปรียบเหมือนกับไฟไหม้แกลบ</font><font face="Tahoma"> 
&nbsp; ไฟแกลบใครๆ &nbsp; ก็ทราบอยู่แล้วว่ามันมีเถ้าปกคลุมอยู่ข้างบน &nbsp; แต่ข้างใต้มันร้อนระอุไม่แพ้ไฟอื่นเลย 
&nbsp; นานๆ &nbsp; ถ้ามีผู้ไปเขี่ยเถ้าของมัน จึงจะแสดงประกายให้ปรากฏออกมา &nbsp; 
ครั้นแล้วก็ค่อยเศร้าๆ &nbsp;สงบลงไปร้อนกรุ่นอยู่ภายในตามเดิม &nbsp; </font><font face="Tahoma" color="#000066">โมหะจริตก็เช่นนั้นเหมือนกัน 
</font><font face="Tahoma">&nbsp; อารมณ์อันใดเกิดขึ้นในจิตจะร้อนแสนก็ไม่ค่อยจะแสดงอาการออกมาภายนอก 
&nbsp; แต่มิใช่เพราะความรู้เท่าเข้าใจในอารมณ์นั้นๆ ตามเป็นจริงแล้วปล่อยวางได้ 
&nbsp; ความร้อนมีอยู่แต่ไม่ทราบว่าจะแก้ไขความร้อนนั้นด้วยอุบายใด &nbsp; มันมีแต่ความร้อนกับตันตื้อไปหมด 
&nbsp; ไม่ว่าจะอยู่ในท่าไหนมันทำให้มึนงงไปทั้งนั้น &nbsp; หรือที่เรียกว่ามืดแปดด้าน 
&nbsp; ไม่มองเห็นช่องสว่างเอาเสียเลย &nbsp; เรื่องนี้พูดไม่ถูกถ้าใครได้ประสบการณ์ด้วยตนเองแล้วจึงจะรู้ชัดยิ่งกว่าคนอื่นเล่าให้ฟัง 
&nbsp; นี่พูดถึงลักษณะของไฟคือโมหะ &nbsp; แต่ลักษณะของโมหะแท้ท่านแสดงไว้ในที่ต่างๆ 
&nbsp; ว่า &nbsp; ไม่รู้ในอริยสัจสี่ &nbsp; ไม่รู้ในปฏิจจสมุปบาท &nbsp; ไม่รู้อดีต 
&nbsp; ไม่รู้อนาคต &nbsp; แลไม่รู้ปัจจุบัน &nbsp; หรือไม่รู้ในทั้งหมด &nbsp; 
ที่กล่าวมาแล้วนั้นด้วยไม่รู้ทั้งที่จะทำให้หมดกิเลสสิ้นทุกข์ทั้งปวงด้วย &nbsp; 
เรียกว่าโมหะ &nbsp; ความจริงโมหะนี้มิใช่ไม่รู้อะไรทั้งหมด &nbsp; โดยเฉพาะความร้อน 
&nbsp; โมหะก็ยังรู้ว่าร้อนอยู่ &nbsp; แลเหตุให้เกิดความร้อนก็รู้อยู่เหมือนกัน 
&nbsp; </font><font face="Tahoma" color="#000066">แต่ไม่ยอมละเหตุนั้น &nbsp; 
เรียกว่ารู้แล้วแต่ไม่ยอมละ &nbsp; รู้แล้วยิ่งเกิดมานะเพิ่มกิเลสขึ้นมาอีก </font><font face="Tahoma">&nbsp; 
ความจริง โมหะนี้ย่อมมีแก่สามัญญชนทั่วไปตลอดตั้งแต่พระเสขบุคคลก็ยังมีโมหะเหลืออยู่ 
&nbsp; ต่างแต่ว่าใครจะมีมากมีน้อยกว่ากันเท่านั้น &nbsp; ใครมีความร้อนแลทุกข์ก็มาก 
&nbsp; ใครมีน้อยความร้อนแลทุกข์ก็มีน้อย</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
อายตนะเป็นบ่อเกิดของอารมณ์ทั้งดีแลไม่ดี &nbsp; ใจเป็นผู้รับอารมณ์ &nbsp; ถ้าดีก็ชอบใจติดใจ 
&nbsp; ถ้าไม่ดีก็ไม่ชอบใจเสียใจ &nbsp; วิสัยของปุถุชนย่อมเป็นอยู่อย่างนี้ &nbsp; 
ผู้เห็นโทษของอารมณ์ว่าเป็นเหตุนำมาซึ่งความทุกข์ดังนี้แล้ว &nbsp; ย่อมตั้งสติระวังสังวรในอายตนะนั้นๆ 
&nbsp; โดยยึดอุดมคติว่า &nbsp; &quot;อารมณ์ที่เข้ามาทางอายตนะทั้ง &nbsp; ๖ &nbsp; 
เป็นเครื่องทำลายความสุขสงบของจิตอย่างยิ่งแล้ว &nbsp; ก็ตั้งสติระวังสังวรในอายตนะนั้นๆ 
&nbsp; ต่อไป &nbsp; เพื่อความเกษมสุขอันปราศจากอามิส &nbsp; นี้เป็นทางเอกทางเดียวเท่านั้นที่จะนำผู้ประพฤติปฏิบัติตามให้ถึงนิรามิสสุข&quot; 
&nbsp; นอกนี้แล้วไม่มีหวัง &nbsp; สมดังพระพุทธวจนะที่พระพุทธองค์ทรงสอนพระภิกษุ 
&nbsp; ๕ &nbsp; รูปที่ต่างก็พากันระวังสังวรในทวารทั้ง &nbsp; ๕ &nbsp; มีตาเป็นต้น 
&nbsp; แล้วเห็นอำนาจประโยชน์ว่าที่ตนทำนั้นถูกต้องดีแล้ว &nbsp; แลนำความสุขมาให้สมดังประสงค์ 
&nbsp; โดยสรุปใจความได้ว่า &nbsp; &quot;</font><font face="Tahoma" color="#000066">ภิกษุผู้สำรวมในแต่ละทวาร 
&nbsp; ย่อมยังคุณประโยชน์ให้สำเร็จได้ทั้งนั้น &nbsp; ภิกษุผู้สำรวมแล้วในทวารทั้งปวง 
&nbsp; ย่อมพ้นทุกข์ได้</font><font face="Tahoma">&quot; &nbsp; ดังนี้ฯ</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
เนื่องจากไฟสามกองอันเป็นข้าศึกเกิดติดอยู่กับตัวตลอดกาล &nbsp; จึงเป็นของลำบากยากที่จะไม่ให้ไฟนั้นร้อนถึงตัวได้ 
&nbsp; ผู้ที่คุ้มกันไฟอันติดอยู่กับตัวแต่ไม่ให้ร้อนถึงตัวได้จึงนับว่าเป็นบุคคลน่าอัศจรรย์อย่างเยี่ยม 
&nbsp; เราท่านทั้งหลายโดยเฉพาะผู้ที่ออกบวชแล้วหรือผู้ที่เห็นโทษในกามทั้งหลายโดยได้นามสมัญญาว่า 
&nbsp; เนกฺขมฺม &nbsp; ขอได้ติดตามยุทธวิธี &nbsp; ซึ่งจะได้อธิบายต่อไปนี้ดูว่า 
&nbsp; เมื่อทำตามแล้วจะได้คุณประโยชน์สมจริงหรือไม่ &nbsp; โดยยึดเอาอุดมคติดังกล่าวแล้วข้างต้นเป็นที่ตั้ง 
&nbsp; ทั้งผู้ที่ออกบวชแล้วแลไม่ออกบวช &nbsp; หากยังไม่เห็นโทษในกามคุณห้าอยู่แล้ว 
&nbsp; ก็ไม่ทราบว่าจะไปต่อสู้กับใครเพื่อประโยชน์อันใด &nbsp; เพราะไฟสามกองดังกล่าวแล้วย่อมเกิดขึ้น 
&nbsp; ณ &nbsp; ที่อายตนะ &nbsp; ๖ &nbsp; อันมีอยู่ในตัวของเราท่านทุกคนนี้เอง 
&nbsp; ผู้ไม่เคยทำจิตของตนให้สงบก็จะทราบว่าความสุขเกิดจากความสงบได้อย่างไร &nbsp; 
จึงเป็นที่น่าเสียดายมาก &nbsp; จะเห็นได้แต่ความเพลิดเพลินของจิตอันหลงระเริงสนุกเฮฮาไปตามอารมณ์ที่ตนชอบใจเท่านั้น 
&nbsp; ว่าเป็นสุขอย่างยิ่ง &nbsp; เหมือนกับปลาผู้ไม่รู้เรื่องความสนุกสนานที่มีอยู่ในป่าเถื่อนดงดอนอันเต่าผู้เป็นสหายเห็นแล้วนำมาเล่าสู่ฟัง</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ฉะนั้น &nbsp; เมื่อเป็นเช่นนั้นก็จะไม่มีฉันทะความพอใจในอันที่จะระวังสังวรในอายตนะ 
๖ &nbsp; ต่อไป &nbsp; ผู้ที่ได้ฝึกฝนอบรมจิตให้เข้าถึงความสุขสงบอันปราศจากอามิสได้แล้ว 
&nbsp; ย่อมเห็นภัยในอารมณ์ที่เกิดจากอายตนะเหมือนข้าศึกที่น่ากลัวฉะนั้น</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ชั้นสูงจากสวรรค์ลงมา &nbsp; ต่ำแต่นรกขึ้นมา &nbsp; เป็นภูมิที่อยู่ของกามาพจรสัตว์ผู้ล่องลอยอยู่ในกามคุณห้า 
&nbsp; มนุษย์เกิดมาด้วยอำนาจวิบากของกามาพจรกุศล &nbsp; จึงต้องวนวุ่นอยู่กับกลิ่น 
&nbsp;คือกามารมณ์ &nbsp; อายตนะทั้ง ๖ &nbsp; จึงทำหน้าที่รับเอาอารมณ์ขนาดหนักอยู่ตลอดเวลา 
&nbsp; </font><font face="Tahoma" color="#000066">ถึงแม้จะเห็นโทษว่าเป็นของวุ่นวายนำมาซึ่งความเดือดร้อน 
&nbsp; แต่ก็จำต้องรับวิบากไปตามกาล &nbsp; เพราะได้ตกอยู่ในห้วงของกรรมแล้ว </font><font face="Tahoma">&nbsp; 
</font><font face="Tahoma" color="#000066">ผู้เห็นโทษเท่านั้นจึงคิดที่จะต่อสู้เพื่อเอาชนะมันได้ 
</font><font face="Tahoma">&nbsp; แล้วดำเนินตามแนวทางที่พระพุทธองค์ทรงแสดงไว้ว่า 
&nbsp; &quot;</font><font face="Tahoma" color="blue">ให้ตั้งสติระวังอย่าให้หลงใหลไปตามกระแสของอารมณ์ทั้ง 
๖ &nbsp; เพราะทวารทั้ง&nbsp;๖ &nbsp; นี้จำต้องใช้มันอยู่ตลอดเวลา</font><font face="Tahoma">&quot; 
&nbsp; ตาเห็นรูปก็เป็นผลสืบเนื่องมาจากกามาพจรกุศล &nbsp; รูปที่ตาเห็นก็เป็นวัตถุที่อยู่ในกามภูมิ 
&nbsp; ก็เป็นผลสืบเนื่องมาจากกามาพจรกุศล &nbsp; ใจผู้รับรู้รับเห็นอารมณ์ก็เป็นผลสืบเนื่องมาจากกามาพจรกุศล 
&nbsp; ฉะนั้น &nbsp; </font><font face="Tahoma" color="#000066">อารมณ์ที่เกิดขึ้นจากสัมผัสของสองอย่างนั้นจึงต้องเป็นกามาพจรสืบไปด้วย 
&nbsp; คือมียินดียินร้าย &nbsp; ชอบใจแลไม่ชอบใจแล้วแต่ไฟสามกอง</font><font face="Tahoma">คือ 
&nbsp; ราคะความรักใคร่ชอบใจ &nbsp; โทสะความไม่พอใจขึ้งโกรธ &nbsp; ความคับแค้นแน่นอุรา 
&nbsp; โมหะความลุ่มหลงมัวเมาเข้าใจผิด &nbsp; ติดในอารมณ์นั้นๆ &nbsp; แล้วเข้าไปยึดถือเอามาเป็นตนเป็นของตน 
&nbsp; ก็เข้ามารุมเผากายใจของตนให้เร่าร้อนเป็นทุกข์ &nbsp; หูแลเสียง &nbsp; 
จมูกแลกลิ่น &nbsp; ลิ้นแลรส &nbsp; กายแลสัมผัส &nbsp; ใจแลธรรมารมณ์ &nbsp; ทั้ง 
&nbsp; ๕ &nbsp; นี้ก็มีอาการเช่นเดียวกัน </font><font face="Tahoma" color="#382410">&nbsp; 
</font><font face="Tahoma" color="blue">แล้วบางที่ก็ต้องใช้พร้อมๆ &nbsp; กันทั้ง 
&nbsp; ๖ &nbsp; ทวารก็มี &nbsp; บางที่ก็ต้องเพียง &nbsp; ๒-๓-๔-๕ &nbsp; บ้าง 
&nbsp; สุดแล้วแต่กรณี &nbsp; ตลอด &nbsp; ๒๔ &nbsp; ชั่วโมง </font><font face="Tahoma" color="#382410">&nbsp; 
</font><font face="Tahoma">หากตนคนนั้นมีอายุ &nbsp; ๕๐-๖๐-๗๐ &nbsp; ขึ้นไปละ 
&nbsp; ลองคิดดูว่าความเร่าร้อนเป็นทุกข์ของเขานั้นจะมีมากน้อยสักเท่าไร &nbsp; 
บางคนอาจสงสัยว่า &nbsp; อายตนะนี้นอนหลับแล้วไม่ต้องใช้ &nbsp; ขอเฉลยไว้ &nbsp;ณ 
ที่นี้เลยว่าต้องใช้ &nbsp; คือ &nbsp; &quot;</font><font face="Tahoma" color="blue">มโนทวาร</font><font face="Tahoma">&quot; 
&nbsp; คือใจ &nbsp; มีอายตนะครบถ้วนอยู่แล้วเรียกว่า &nbsp; &quot;อายตนะภายใน&quot; 
&nbsp; </font><font face="Tahoma" color="blue">มันทำงานอยู่ตลอดเวลาเหมือนกัน 
&nbsp; กายพักผ่อนนอนหลับแล้ว &nbsp; ใจไม่หลับที่เราเรียกกันว่าฝัน &nbsp; แล้วในฝันนั้น 
&nbsp; มันมีขันธ์ ๕ &nbsp; อายตนะครบบริบูรณ์เลย </font><font face="Tahoma">&nbsp; 
แต่ที่ไม่ฝันนั่นเป็นเพราะสัญญา</font><font face="Tahoma" color="#666666">(อันเป็น)</font><font face="Tahoma">นามธรรมไม่ร่วมทำงานด้วย 
</font><font face="Tahoma" color="#666666">(webmaster - ขยายความว่า สัญญาอันต้องอาศัยหทัยวัตถุคือสมองอันเป็นส่วนหนึ่งของกายนั้นจึงย่อมต้องพักผ่อนหรือยังไม่ทำงานเท่านั้น 
&nbsp;&nbsp;ส่วนสัญญาภายในของขันธ์๕ที่เกิดจากการผัสสะยังทำงานอยู่ไปกับใจหรือจิตที่ไม่หลับไม่นอน)</font><font face="Tahoma">&nbsp; 
</font><i><font face="Tahoma" color="blue">แท้ที่จริงใจนี้ไม่มีการพักผ่อนหลับนอนเลย</font></i><font face="Tahoma"> 
&nbsp; </font><font face="Tahoma" color="#666666">(webmaster - กล่าวคือ เมื่อสัญญาอันอาศัยหทัยวัตถุพักผ่อนเพียงพอแล้ว 
ก็เริ่มทำงานผุดสัญญาขึ้น &nbsp;ทั้งยังปรุงแต่งไปต่างๆนาๆ&nbsp;&nbsp;ใจหรือจิตซึ่งไม่เคยพักผ่อนนอนหลับลยนั้น 
ก็ครบองค์ประกอบของการผัสสะจึงทำงานโดยทันที)</font><font face="Tahoma">&nbsp;&nbsp;ใจจะพักทำงานได้ก็ต่อเมื่อใจได้อบรมกรรมฐานโดยถูกต้อง 
&nbsp; แล้วเข้าถึงฌาน (คือภวังค์จิต) &nbsp; ถ้าจะพูดให้ชัด &nbsp; ภวังค์จิต 
ก็ยังไม่ชื่อว่า &nbsp; &quot;</font><font face="Tahoma" color="#000066">จิตพักโดยสมบูรณ์ 
&nbsp; ต้องเข้าถึงนิโรธสมาบัติ &nbsp; ดับความรู้สึกนึกคิดทั้งหมด &nbsp; แม้แต่ลมหายใจก็ไม่ปรากฏ</font><font face="Tahoma">&quot; 
&nbsp; </font><font face="Tahoma" color="#000066">เพราะภวังค์เป็นแต่หยุดงานอันเกี่ยวข้องด้วยอารมณ์หรืออายตนะภายนอกเท่านั้น 
</font><font face="Tahoma">&nbsp; ส่วนอายตนะภายในใจซึ่งเกิดกับดับพร้อมอยู่ ณ 
ที่ใจโดยเฉพาะแล้วหาได้หยุดไม่ &nbsp; ยังคงทำงานอยู่ตามเดิม &nbsp; แต่มันเป็นงานอันละเอียดเฉพาะส่วนตัว 
&nbsp; ถ้าจะเปรียบแล้วเหมือนกับเราหยุดรับงานอื่นๆ &nbsp; มีงานรับแขกเป็นต้น 
&nbsp; แล้วเข้าห้องเขียนหนังสือเป็นต้น &nbsp; ฉะนั้น ผู้ที่ไม่ได้ระวังสังวรในอายตนะทั้งหลาย 
&nbsp; จึงต้องได้รับความเดือดร้อนเป็นทุกข์มาก &nbsp;เพราะ</font><a href="http://" title="สิ่งที่จิตไปยึดเหนี่ยว คือ รูป เสียง กลิ่น รส สัมผัส
หรือกระทบสัมผ้สในขณะนั้น"><font face="Tahoma" color="#000066">อารมณ์</font></a><font face="Tahoma">มากแลมีทั้งดีทั้งชั้ว 
&nbsp; ผู้มาพิจารณาเห็นโทษแล้ว &nbsp; จึงต้องระวังสังวรในอายตนะทั้งหลาย เพื่อมิให้ใจหลงใหลไปใน</font><a href="http://" title="สิ่งที่จิตไปยึดเหนี่ยว คือ รูป เสียง กลิ่น รส สัมผัส
หรือกระทบสัมผ้สในขณะนั้น"><font face="Tahoma" color="#000066">อารมณ์</font></a><font face="Tahoma">ต่างๆ</font></span><span style="font-size:12pt; line-height:200%;"><font face="Tahoma"> 
&nbsp;</font></span><span style="font-size:12pt;"><font face="Tahoma" color="#666666">(webmaster 
- ควรเข้าใจให้ถูกต้อง </font></span><span style="font-family:'MS Sans Serif'; font-size:12pt; line-height:150%;"><font face="Tahoma" color="#666666">กล่าวคือ 
แม้แต่พระอริยเจ้าก็ต้องนอนหลับพักผ่อน &nbsp;&nbsp;การเข้าฌาน[ภวังค์] หรือสัญญาเวทยิตนิโรธ[นิโรธสมาบัติ]นั้นเป็นเรื่องเพียงครั้งคราวหรือเฉพาะกิจ 
&nbsp;และไม่ใช่เพราะความติดใจอยากหรือติดเพลิน[นันทิ]&nbsp;&nbsp;&nbsp;ดังนั้นท่านก็นอนหลับพักผ่อนไม่ใช่หมายความว่าการนอนของท่านต้องเข้าฌานหรือนิโรธสมาบัติแต่อย่างใด)</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ฉะนั้นงานนั้นจึงต้องใช้ทั้งสติแลปัญญาแยบคายอันฉลาดแหลมลึก &nbsp; แลความกล้าหาญอดทนจึงจะเอาชนะกับอารมณ์ได้ 
&nbsp; เช่นตาเห็นรูป &nbsp; ธรรมดาใครๆ &nbsp; ก็ต้องการดูแต่ที่สวยๆ &nbsp; เพื่อให้เกิดความเพลิดเพลินเจริญตาเจริญใจ 
&nbsp; ซึ่งกามสัตว์ทั่วไปปรารถนาอยู่แล้ว &nbsp; แต่ผู้เห็นโทษแล้วกลับเห็นความเพลิดเพลินนั้นเป็นความหลงใหลไร้สาระอย่าว่าแต่ถึงกับเพลิดเพลินเลย 
&nbsp; แม้ขณะที่จิตแล่นออกไปจากความเป็นหนึ่งของจิต &nbsp; ก็เห็นเป็นภัยอันใหญ่หลวงแล้ว 
&nbsp; สมกับที่ว่า &nbsp; &quot;ภยทสฺสี &nbsp; ผู้ที่ปกติเห็นภัยมีประมาณเล็กน้อย&quot;</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
เนื่องจากกายแลจิตเป็นวิบากของกามาพจรกุศล &nbsp; แลตกอยู่ในท่ามกลางของกามภูมิดังกล่าวแล้ว 
&nbsp; ฉะนั้น &nbsp; จิตจึงมักตกไปในกามารมณ์ได้ง่าย</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ผู้เห็นโทษแล้วจึงต้องใช้อุบายให้ตรงกันข้าม &nbsp; เห็นตามเป็นจริงว่า &nbsp; 
รูปเป็นแต่สักว่าธาตุ &nbsp;๔ &nbsp; ขันธ์ &nbsp;๕ &nbsp; หรือเห็นเป็นอสุภะของไม่งาม 
&nbsp; ไม่เที่ยงแท้แน่นอน &nbsp; เป็นทุกข์ &nbsp; เป็นของสูญเปล่าหาแก่นสารไม่ได้ 
&nbsp; เป็นต้น &nbsp; เมื่อพิจารณาไปๆ &nbsp; จิตมันถอนออกจากอุปาทานความเห็นผิดเดิมเสียได้ 
&nbsp; มาเห็นแน่ชัดในใจด้วยปัญญาอันชอบตามเป็นจริงว่า &nbsp; ที่เห็นเป็นคนเป็นมนุษย์บุรุษชายหญิง 
&nbsp; สวยไม่สวย &nbsp; น่ารักน่าเกลียดนั้น &nbsp; แท้จริงนั้นเป็นความหลงเข้าใจผิดต่างหาก 
&nbsp; หาได้เป็นไปตามนั้นไม่ &nbsp; ผู้มีปัญญามาพิจารณาเห็นอย่างนี้เรียกว่าผู้ตื่นจากหลับหรือความหลงจึงจะตรงกันว่า 
&nbsp; เนกฺขมฺม &nbsp; โดยแท้</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ท่านผู้อ่านทั้งหลาย &nbsp; ข้าศึกตีวงล้อมเราอยู่ทั้ง &nbsp; ๖ &nbsp; ทิศ &nbsp; 
มันหมายพิชิตแย่งเอาอิสระของเรา &nbsp; หากเราไม่ใช้กำลังศรัทธาพละ,วิริยพละ,สติพละ,สมาธิพละ,ปัญญาพละ 
&nbsp; ยอมสละชีพเพื่อความอยู่รอดของตนแล้ว &nbsp; มีหวังเป็นทาสของข้าศึกอย่างแน่นอน 
&nbsp; ข้าศึกอย่างที่ว่านี้ถึงชนะมันแล้วก็อย่าได้วางใจ &nbsp; ข้าศึกภายในมันเข้าลักษณะที่ว่า 
&nbsp; ไส้เกิดเป็นหนอน &nbsp; คนสนิทคิดขบถได้ง่ายกว่าคนอื่นไกล &nbsp; ชนะเพราะเห็นตามเป็นจริงแล้วอย่าได้ประมาทว่า 
&nbsp; จะได้ไม่หลงเห็นผิดอีก &nbsp; ข้อนั้นจะไม่สมหวังตลอดไป &nbsp; เพราะใจเป็นของเบากลับกลอกได้ง่าย 
&nbsp; อนึ่งใจที่เราปฏิวัตินั้นมันได้หลงใหลในอารมณ์มานานแสนนาน &nbsp; การที่ใจกลับกลอกหลงใหลไปสู่สภาพเดิมเป็นของง่าย 
&nbsp; เหมือนน้ำไหล</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ท่านผู้อ่านทั้งหลาย &nbsp; อารมณ์ที่เข้ามาทางทวาร &nbsp;๖ &nbsp; เปรียบเหมือนข้าศึกของใจ 
&nbsp; ที่หวังจะแย่งเอาความสุขสงบของผู้มีความสงบอยู่แล้ว &nbsp; ผู้ต้องการจะชิงชัยเอาชนะก็คือสติโดยใช้ปัญญาอันคมกล้าเป็นอาวุธในยุทธสนามอันกว้างศอกยาววาหนาคืบนี้เอง 
&nbsp; ใจเป็นผู้หลง &nbsp; ใจก็ต้องเป็นผู้แก้ความหลงของตนเอง &nbsp; ใจจึงต้องรับหน้าที่ต่อต้านกับความหลงอย่างหนัก 
&nbsp; การปฏิวัติความหลงของใจให้เกิดปัญญาเห็นตามเป็นจริง &nbsp; มิใช่ของทำง่าย 
&nbsp; จำต้องใช้ความพยายามอย่างพลีชีพ &nbsp; เป็นทหารหาญเอาเยี่ยงอย่างพระบรมครูของเราจึงจะชนะได้ 
&nbsp; ถึงเราชนะความหลงใหลแล้ว &nbsp;</font><font face="Tahoma"> อายตนะทั้ง 
&nbsp;๖ &nbsp; อันเป็นช่องทางให้ใจเกิดความหลงก็คงยังเป็นอายตนะแลอยู่ร่วมกันกับผู้ชนะนั่นเอง 
&nbsp; คนสนิทคิดขบถย่อมทำได้ง่ายกว่าคนอื่นไกลเป็นไหนๆ &nbsp; มันจะเข้ากับหลักที่ว่าไส้กลับกลายเป็นหนอน 
&nbsp; </font><font face="Tahoma" color="#000066">คิดว่า &nbsp; &quot;ผู้เอาชนะแล้วจะไม่แพ้อีก&quot; 
&nbsp; ข้อนั้นจะไม่สมหวังตลอดไป &nbsp; ใจเป็นของกลับกลอกได้ง่ายแล้วก็เคยหลงใหลเข้าใจผิดมานานแสนนาน 
</font><font face="Tahoma" color="#382410">&nbsp; กว่าที่เราจะมาปฏิวัติให้เห็นชัดของจริงตามเป็นจริงจึงเป็นของทำได้ยาก 
&nbsp; เมื่อผู้ชนะแล้วจึงไม่ควรประมาทด้วยประการทั้งปวง</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ให้เห็นอารมณ์ที่เข้ามาในทวารทั้ง &nbsp;๖ &nbsp; ว่าจะเป็นภัยคุกคามแก่ความสงบสุขของใจอยู่เสมอ 
&nbsp; ในหลักปฏิบัติท่านสอนให้เจริญ &nbsp; &quot;วสีห้า&quot; &nbsp; คือ <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ให้ชำนาญในการพิจารณาอารมณ์ &nbsp; ไม่ว่าอารมณ์ใดๆ &nbsp; ใกล้ไกล &nbsp; หยาบละเอียด 
&nbsp; ให้พิจารณาให้ได้ให้เห็นชัดเหมือนกันหมด &nbsp; ๑<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ให้ชำนาญในการเข้าจิต &nbsp; คือเข้าฌาน-สมาธิให้ได้ในอิริยาบทใด &nbsp; อยู่ในสถานที่ใดก็ให้เข้าให้ได้ทุกขณะ 
&nbsp; ๑<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; ให้ชำนาญในการตั้งอยู่ของจิต 
&nbsp; คือเมื่อจิตเข้าฌาน-สมาธิได้แล้ว &nbsp;จะให้จิตนั้นตั้งอยู่ในขั้นใดภูมิใด 
&nbsp;ช้านานสักเท่าไรก็ได้ตามประสงค์ &nbsp; ๑<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ให้ชำนาญในการตรวจตราชั้นภูมิของจิตทั้งของตนแลของคนอื่น &nbsp; ๑<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ให้ชำนาญในการถอนจิต &nbsp; คือจิตเข้าถึงฌาน-สมาธิแล้ว &nbsp; เวลาจะถอนออกจากนั้นมา 
ให้รู้จักลักษณะอาการนั้นๆของจิต &nbsp; มิใช่เวลาจะถอนปุ๊บปั๊บถอนออกมาเลย &nbsp; 
๑</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ผู้ชำนาญในวสีห้านี้ &nbsp; ฌาน-สมาธิของผู้นั้นจะไม่มีเสื่อมเลย &nbsp; พระพุทธองค์จึงทรงตรัสย้ำว่า 
&nbsp; &quot;ภาวิตา &nbsp; พหุลีกตา &nbsp; อภิญฺญาย &nbsp; สมฺโพธาย &nbsp; นิพฺพานาย 
&nbsp; สํวตฺตติ&quot; &nbsp; แปลว่า &nbsp; ท่านทั้งหลายจงทำให้มาก &nbsp; เจริญให้ยิ่ง 
&nbsp; จึงจะเป็นไปเพื่อความตรัสรู้ &nbsp; เพื่อความดับทุกข์ดังนี้ &nbsp; คือพระองค์ประสงค์ว่า 
&nbsp; ทั้งผู้ที่กำลังเจริญอยู่ก็ดีหรือผู้ที่เจริญเป็นไปแล้วก็ดีในกรรมฐานหรือฌาน-สมาธิ-วิปัสสนาใดๆ 
&nbsp; ก็ตาม &nbsp; ไม่ให้ประมาท &nbsp; จงพากันเจริญอยู่เสมอๆ &nbsp; เพราะสิ่งที่จะยั่วยวนชวนให้เราหลงใหลมีอยู่รอบตัวในตัวของเรานี้ตลอดกาล</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ถ้าผู้ใดมาเห็นว่าตัวของเราทั้งหมดพร้อมด้วยสิ่งแวดล้อม &nbsp; ตกอยู่ในภายใต้ของกามคุณห้า 
&nbsp;จะทำอย่างไรๆก็เอาชนะมันไม่ได้ ไปไม่พ้นแล้ว ผู้นั้นชื่อว่า &nbsp;&quot;เป็นผู้ยอมแพ้แล้วแต่ยังไม่ทันออกสู่สนาม&quot; 
&nbsp; &nbsp;ถ้าผู้ใดมาเห็นว่า การรักษาอายตนะทั้ง&nbsp;๖ &nbsp;เป็นการยุ่งยากลำบากมาก 
&nbsp;ผู้นั้นได้ชื่อว่า &quot;กำลังต่อสู้กับข้าศึกอยู่ &nbsp; ชัยชนะมอบไว้ให้แก่กาลเวลาในอนาคต&quot; 
&nbsp; &nbsp;&nbsp;ถ้าผู้ใดมาเห็นว่า อายตนะทั้ง&nbsp;๖ &nbsp;เรารู้เท่าเข้าใจตามความเป็นจริงแล้ว 
อารมณ์ทั้ง &nbsp;๖ &nbsp;เราเอาชนะมันได้แล้ว &nbsp;ผู้นั้นได้ชื่อว่า &quot;ใกล้อวสานแห่งการแพ้ต่อข้าศึกอยู่แล้ว 
&nbsp; ความหายนะกำลังคืบคลานเข้ามาใกล้เข้าทุกวินาที&quot;</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ธาตุ &nbsp;๔ &nbsp; เป็นวัตถุธาตุล้วนๆ &nbsp; ไม่ได้เกี่ยวด้วยจิต &nbsp; &nbsp;ขันธ์ 
&nbsp;๕ &nbsp; &nbsp;อายตนะ&nbsp; ๖ &nbsp; เป็นธาตุประสม &nbsp; แต่ไม่ได้จัดว่าเป็นตัวกิเลส 
&nbsp; เป็นแต่บัญญัติธรรมเท่านั้น &nbsp; ผู้หลงผิดคิดว่าธรรมสามกองนี้เป็นตน 
&nbsp;เป็นของของตน &nbsp; แล้วเข้าไปยึดถือเอามาไว้เป็นอุปาทาน &nbsp; จึงจัดเป็นกิเลส 
&nbsp; ผู้จะกล่าวถึงโลกสามแล้วก็ต้องกล่าวอยู่ในขอบเขตของธรรมสามกองนี้ &nbsp; 
ผู้เจริญสมถะ-วิปัสสนา-กรรมฐาน &nbsp; ต้องการจะข้ามพ้นโลกสาม &nbsp; ก็มาตั้งต้นบันไดขั้นแรกตรงที่ธรรมสามกองนี้ 
&nbsp; ธรรมสามกองนี้จึงเป็นทั้งโลกียะแลโลกุตตร</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ผู้มายกเอาธรรมสามกองนี้ขึ้นมาปรารภโดยเห็นว่ามนุษย์ &nbsp; สิงสาราสัตว์สารพัดซึ่งมีอยู่ในโลกนี้ 
&nbsp; นับตั้งแต่ตัวของเราเป็นต้นไป &nbsp; เห็นเป็นเราเป็นของของเรา &nbsp; เป็นมนุษย์บุรุษชายหญิง 
&nbsp; เป็นนั่นเป็นนี่ &nbsp; เรียกว่าผู้เห็นโลกเป็นเรา</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">ผู้มาพิจารณาเห็นโลกมีตัวเราเป็นต้น 
&nbsp; เห็นเป็นแต่สักว่าเป็นธาตุ-ขันธ์-อายตนะเท่านั้น &nbsp; ไม่มีอะไรทั้งหมด 
&nbsp; ที่สมมติบัญญัติว่าอันนั้นเป็นนั่นเป็นนี่ &nbsp; เป็นแต่สมมติบัญญัติลมๆแล้วๆ 
ตามชอบใจของตนเท่านั้น &nbsp; แท้จริงสิ่งนั้นหาได้เป็นไปตามนั้นไม่ &nbsp; มันมีแต่บัญญัติคือ 
&nbsp;ธาตุ-ขันธ์-อายตนะ &nbsp;เท่านั้น </font><font face="Tahoma" color="#382410">&nbsp; 
เช่นสมมติว่าผู้ชายชื่อขาว &nbsp; เมื่อเข้าไปตรวจตัวจริงแล้ว &nbsp; ผู้ชายจะไม่มีจริง 
&nbsp; จะมีแต่วัตถุธาตุเท่านั้นซึ่งจะแยกออกไปก็เป็นธาตุ-ขันธ์-อายตนะต่างหาก 
&nbsp; คำว่าชายก็มีเพศหรือลักษณะอันเป็นเครื่องหมายต่างออกจากเพศหญิงเท่านั้น 
&nbsp; คำว่าขาว ก็แสดงลักษณะของธาตุดินอีก &nbsp; คนอื่นแลสิ่งอื่นนอกออกไปจากตัวของเราแล้วก็มีนัยดังแสดงมาแล้วนี้ทั้งนั้น 
&nbsp; ผู้มาพิจารณาเห็นอยู่อย่างนี้ &nbsp;เรียกว่าผู้พิจารณาเห็นโลกสามตามความเป็นจริง 
&nbsp;&nbsp;&nbsp;ผู้พิจารณาเห็นเช่นนั้นแล้ว เข้าไปหลงติดเพลิดเพลินอยู่กับความเห็นของตนนั้น 
เรียกว่าผู้ติดอยู่ในโลกสาม &nbsp; เมื่อเห็นเช่นนั้นชัดแจ้งด้วยญาณทัสสนะอันชอบแล้ว 
จิตปล่อยวางเห็นเป็นสภาวธรรมตามเป็นจริงว่า &nbsp; &quot;ทุกสิ่งทุกอย่างมีความเกิดขึ้นมาแล้ว 
&nbsp; ตั้งอยู่ชั่วขณะหนึ่งแล้วก็แตกดับสลายไป &nbsp; เป็นธรรมดา&quot; &nbsp; 
เรียกว่าผู้รู้แจ้งโลกทั้งสาม &nbsp; ธาตุ-ขันธ์-อายตนะ &nbsp; เป็นธรรมกลางๆ</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</font><font face="Tahoma" color="#000066">ผู้ตกอยู่ในกามโลกก็ไปดึงเอาธรรมสามกองนั้นมาเป็นอัตตา</font><font face="Tahoma"> 
&nbsp; หลงใหลเพลิดเพลินไปตามธรรมสามกองนั้นจะให้เกิดกามโลกไป &nbsp; ผู้มาพิจารณาธรรมสามกองนั้นเห็นชัดเจนด้วยปัญญาวิปัสสนา 
&nbsp; แต่ยังถอนความรู้ความเห็นนั้นไม่ได้ &nbsp; เรียกว่า</font><font face="Tahoma" color="#000066">ผู้ยังติดอยู่ในรูปโลก</font><font face="Tahoma"> 
&nbsp; ผู้มาพิจารณาเห็นเช่นนั้นแล้ว &nbsp; แลเห็นว่าการที่มาชอบใจพอใจอยู่กับความรู้ความเห็นเช่นนั้นเป็นของหยาบ 
&nbsp; ปล่อยวางความจำที่ว่าชอบไม่ชอบหรือความเป็นของเฉยๆนั้นเสียได้ &nbsp; แล้วอยู่ด้วยความไม่มีอะไรทั้งหมด 
เรียกว่า</font><font face="Tahoma" color="#000066">ผู้ติดอยู่ในอรูปโลก</font><font face="Tahoma"> 
&nbsp; ที่เรียกว่าโลกเพราะไปติดอยู่กับความที่ว่ามีหรือไม่มี หรืออัตตาอนัตตา</font></span></p>
<p align=justify style="line-height:200%;"><span style="font-size:12pt;"><font face="Tahoma">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ท่านผู้มีปัญญามาพิจารณาเห็นโลกสาม &nbsp; รู้ตามความเป็นจริงดังอธิบายมาแล้ว &nbsp; 
ท่านไม่เข้าไปยึดเอาโลกสามมาเป็นอัตตาหรืออนัตตา &nbsp; เป็นแต่เอาโลกสามนั้นมาเป็นเครื่องวัดปัญญาญาณทัสสนะของท่านว่า 
&nbsp;นั่นโลกสาม &nbsp; นั่นปัญญาผู้รู้เห็นตามเป็นจริง &nbsp; </font><font face="Tahoma" color="#000066">ความรู้ที่รู้จริงจะต้องรู้แล้วปล่อยวาง 
&nbsp; ไม่หลงเข้าไปยึดเอาความรู้นั้นเข้ามาเป็นอัตตาหรืออนัตตาอย่างนี้ๆ </font><font face="Tahoma">&nbsp; 
เมื่อตรวจดูจิตของตนก็ผ่องใสสะอาดพอๆ กับความรู้ความสงบ &nbsp; ไม่ยิ่งไม่หย่อน 
&nbsp; เป็นความรู้ที่ปราศจากความปรุงแต่งใดๆ ทั้งหมด &nbsp; แม้แต่ความจำในอดีต 
&nbsp;อนาคต ก็มิได้เอามาใช้ในที่นั้น &nbsp; แต่เมื่อเอามาเทียบกับความรู้ชัดในนั้นที่นั้นแล้ว 
ตรงกับความจริงทุกๆประการ &nbsp; แต่มันชัดแจ้งกว่า &nbsp; มีรสชาติกว่า &nbsp; 
เมื่อมาตรวจดู &nbsp; ธาตุ-ขันธ์-อายตนะ &nbsp; ก็เป็นจริงตามสัญญาบัญญัติอยู่อย่างนั้น 
&nbsp; มันมีสภาพเป็นอยู่อย่างไรมันก็เป็นอยู่อย่างนั้นตามปกติของมัน &nbsp; จิตของท่านจึงไม่อยู่นอกอยู่ในแลไม่นึกไม่เอา 
&nbsp; สิ่งใดมีสภาพเป็นอยู่อย่างไรมันก็เป็นอยู่เช่นนั้นตามเคย &nbsp; </font><font face="Tahoma" color="#000066">เมื่อธาตุ-ขันธ์-อายตนะยังเป็นไปอยู่ 
&nbsp; คือยังไม่แยกออกจากกัน &nbsp; ต่างก็ทำงานตามหน้าที่ของความเป็นอยู่ของธาตุนั้นเ</font><font face="Tahoma">รียกว่า 
&nbsp;&quot;ธาตุปริวัติ&quot; &nbsp; ความเป็นอยู่ของขันธ์นั้นเรียกว่า &nbsp; 
&quot;ขันธ์วิบาก&quot; &nbsp; ความเป็นอยู่ของอายตนะนั้นเรียกว่า &nbsp; &quot;ฉฬังคุเปกขา&quot; 
&nbsp; เมื่อธรรมสามกองนี้แยกกันแล้ว &nbsp; ผู้รู้ผู้สำรวมรักษาผู้พิจารณาผู้มาเห็นตามเป็นจริงก็หมดหน้าที่ตามๆกันไป 
&nbsp; สมมติบัญญัติก็ไม่มี &nbsp; คำพังเพยโบราณท่านว่า &nbsp; &quot;น้ำเพียงใด 
&nbsp; ดอกบัวเพียงนั้น&quot; &nbsp; ความจริงดอกบัวมันอยู่บนน้ำ &nbsp; สายบัวต่างหากเป็นเครื่องวัดความลึกตื้นของน้ำ 
&nbsp; พร้อมกันนั้น &nbsp; น้ำก็เป็นเครื่องวัดของสายบัวไปในตัว &nbsp; รูปธรรม 
&nbsp; นามธรรม &nbsp; จิต &nbsp; กิเลส &nbsp; นิพพาน &nbsp; ย่อมเป็นเครื่องวัดของกันแลกันฉะนั้น 
&nbsp; </font><font face="Tahoma" color="#000066">&nbsp;ธรรมเป็นของละเอียดมาก 
&nbsp; ยากที่ผู้มีปัญญาทั้งหลายจะอธิบายให้ถูกต้องถึงเนื้อแท้ของธรรมได้บริบูรณ์ 
&nbsp; แต่ถูกต้องที่สุดก็คือเป็นผู้หวังดีต่อผู้อื่น &nbsp; แล้วพยายามอธิบายอรรถธรรมนั้นเพื่อให้ผู้ฟังเข้าใจตามความสามารถภูมิปัญญาของตนๆ 
&nbsp; พระสัพพัญญูพุทธะแลสาวกพุทธะก็มีฐานไม่เสมอกัน &nbsp; แต่ท่านทั้งหลายเหล่านั้นก็มีปัญญาสามารถทำหน้าที่ของตนๆ 
&nbsp; ให้บรรลุตามความประสงค์ของตนได้</font></span></p>
<p align=justify style="line-height:200%;"><span style="font-size:12pt;"><font face="Tahoma" color="#382410">&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ผู้เขียนก็ขอสารภาพว่า &nbsp; ธรรมบรรยายที่แสดงมาทั้งหมดนี้ &nbsp; คงอธิบายไม่ถึงตามความลึกซึ้งของธรรมนั้นทั้งหมดเป็นแน่ 
&nbsp; แต่ด้วยอำนาจศรัทธาในท่านผู้สนใจในธรรมทั้งหลาย &nbsp; จึงได้เขียนเสนอเพื่อจะได้นำเอาไปพิจารณา 
&nbsp; หวังว่าคงจะเป็นประโยชน์ไม่มากก็น้อย &nbsp; หากผิดพลาดคลาดเคลื่อนในอรรถธรรมข้อใดหมวดใด 
&nbsp; ขอท่านผู้รู้ทั้งหลายได้โปรดกรุณาให้คำแนะนำตักเตือนผู้เขียนด้วย &nbsp; 
จะขอบพระคุณในความกรุณาเป็นอย่างยิ่ง.</font></span></p>
<p style="line-height:2; margin:0;" align="center"><span style="font-size:12pt;"><font face="Tahoma"><img src="bar_n_1.gif" width="200" height="3" border="0" vspace="9"></font></span></p>
<p align=center style="line-height:200%;"><font face="Tahoma"><span style="font-size:10pt;">ขอขอบคุณข้อมูลบางส่วนจาก 
</span></font><a href="http://www.geocities.com/Tokyo/Gulf/4126/tesk0001.html"><font face="Tahoma"><span style="font-size:10pt;">http://www.geocities.com/Tokyo/Gulf/4126/tesk0001.html</span></font></a></p>
<p align=center style="line-height:200%;"><span style="font-size:12pt;"><font face="Tahoma">&nbsp;</font></span></p>
<p align="center"><u><span style="font-size:12pt; letter-spacing:0;"><font face="Tahoma" color="#339900"><input type=button value="กลับหน้าเดิม" onclick="history.go(-1)" style="font-family:'MS Sans Serif'; font-style:normal; font-weight:bold; font-size:12px; color:rgb(254,213,134); background-color:rgb(162,112,37); border-width:2px; border-color:rgb(128,64,0); border-style:solid;"></font></span></u></p>
<p align="center" style="line-height:35px; margin-top:0; margin-bottom:0; margin-left:0;"><a href="BLANK1.htm"><span style="font-size:12pt;"><font face="Tahoma" color="blue"><img src="title.gif" width="93" height="33" border="0" alt="กลับสารบัญ"></font></span></a></p>
<p style="line-height:35px; margin-top:0; margin-bottom:0; margin-left:0;" align="center">
<p align="center" style="line-height:35px; margin-top:0; margin-bottom:0; margin-left:0;"><span style="font-size:12pt;"><font face="Tahoma"><span style="font-size:12pt; letter-spacing:0;"><font face="Tahoma" color="#382410">&nbsp;</font></span></font></span></p>
<p align="center" style="line-height:35px; margin-top:0; margin-bottom:0; margin-left:0;"><span style="font-size:12pt;"><font face="Tahoma"><span style="font-size:12pt; letter-spacing:0;"><font face="Tahoma" color="#382410">&nbsp; 
&nbsp;</font><font face="Tahoma" color="#D1A62E">&nbsp;</font></span> </font></span></p>
<table align="center" border="0" width="284">
    <tr>
        <td width="274" align="center" valign="middle">
            <table align="center" border="0" width="255">
                <tr align="center" valign="middle">
                    <td width="245" align="center" valign="middle">
                        <p align="center"><span style="font-size:12pt;"><font face="Tahoma"><script language="javascript1.1">
page="หลวงปู่เทสก์";
                        </script><script language="javascript1.1" src="http://hits.truehits.in.th/data/h0012229.js">
                        </script></font></span>&nbsp;</p>
                    </td>
                </tr>
            </table>
            <p style="line-height:100%; margin-top:0; margin-bottom:0;">&nbsp;</p>
        </td>
    </tr>
</table>
<p><span style="font-size:12pt;"><font face="Tahoma">&nbsp;</font></span></p>
<p align="center"><span style="font-size:12pt;"><font face="Tahoma">&nbsp;</font></span></p>
<p><span style="font-size:12pt;"><font face="Tahoma"><span style="letter-spacing:0;"><span style="letter-spacing:0;"><span style="letter-spacing:0;"><span style="letter-spacing:0;">&nbsp;</span></span></span></span></font></span></p>
</body>

</html>
