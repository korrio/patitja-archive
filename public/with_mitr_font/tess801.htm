<html>

<head>
  <link href="https://fonts.googleapis.com/css2?family=Mitr:wght@200;300;400;500;600;700&display=swap" rel="stylesheet">
  <style>
  body, p, div, span, h1, h2, h3, h4, h5, h6, li, td, th {
    font-family: "Mitr", sans-serif !important;
  }
  </style><meta http-equiv="content-type" content="text/html; charset=UTF-8">
<title>สติรักษาจิต</title>
<meta name="author" content="พนมพร">
<meta name="generator" content="Namo WebEditor v5.0">
<script src="rightmenu.js" type=text/javascript>
//Right-click menu- By Eyecon (http://www.webteam.ro)
//Slight modifications by JK
//Visit JavaScript Kit (http://javascriptkit.com) for script

</script>
<style>
<!--
#men {
BORDER-RIGHT: 2px outset; BORDER-TOP: 2px outset; Z-INDEX: 1; LEFT: 0px; VISIBILITY: hidden; BORDER-LEFT: 2px outset; BORDER-BOTTOM: 2px outset; POSITION: absolute; TOP: 0px
}
#men A {
PADDING-RIGHT: 1px; PADDING-LEFT: 1px; PADDING-BOTTOM: 4px; MARGIN: 1px 1px 1px 16px; FONT: 12px sans-serif; WIDTH: 100%; PADDING-TOP: 3px; HEIGHT: 100%; TEXT-DECORATION: none
}
.ico {
BORDER-RIGHT: medium none; BORDER-TOP: medium none; FLOAT: left; BORDER-LEFT: medium none; BORDER-BOTTOM: medium none
}
//-->
</style>
<script language="JavaScript">
<!--
function na_open_window(name, url, left, top, width, height, toolbar, menubar, statusbar, scrollbar, resizable)
{
  toolbar_str = toolbar ? 'yes' : 'no';
  menubar_str = menubar ? 'yes' : 'no';
  statusbar_str = statusbar ? 'yes' : 'no';
  scrollbar_str = scrollbar ? 'yes' : 'no';
  resizable_str = resizable ? 'yes' : 'no';
  window.open(url, name, 'left='+left+',top='+top+',width='+width+',height='+height+',toolbar='+toolbar_str+',menubar='+menubar_str+',status='+statusbar_str+',scrollbars='+scrollbar_str+',resizable='+resizable_str);
}

// -->
</script>
</head>

<body bgcolor="white" text="#000033" link="blue" vlink="purple" alink="red" background="Beige.jpeg">
<p align="center" style="line-height:200%;"><span style="font-size:16pt;"><font face="Leelawadee" color="blue"><b>สติรักษาจิต</b></font></span></p>
<p align="center" style="line-height:170%;"><a href="tess.htm" title="กลับไป  ธรรมข้อคิดจากพระอริยะเจ้า"><span style="font-size:16pt;"><font face="Leelawadee"><img src="tess.jpg" width="72" height="96" border="0"></font></span></a></p>
<p align="center" style="line-height:200%; margin-top:0; margin-bottom:0;"><span style="font-size:16pt;"><a href="tess.htm"><font face="Leelawadee" color="#000099">หลวงปู่เทสก์ 
เทสรังสี</font></a></span></p>
<p align="center" style="line-height:200%; margin-top:0; margin-bottom:0;"><span style="font-size:16pt;"><font face="Leelawadee" color="#666666">แสดง 
&nbsp;ณ &nbsp;วัดหินหมากเป้ง &nbsp;&nbsp;อ.ศรีเชียงใหม่ &nbsp;จ.หนองคาย</font></span></p>
<p align="center" style="line-height:200%; margin-top:0; margin-bottom:0;"><span style="font-size:16pt;"><font face="Leelawadee" color="#666666">วันที่ 
๑๕ พฤศจิกายน &nbsp;พ.ศ. ๒๕๒๓</font></span></p>
<p align="center" style="line-height:200%; margin-top:0; margin-bottom:0; margin-left:0;"><span style="font-size:16pt;"><font face="Leelawadee" color="#666666">จากหนังสือ 
&nbsp;เทสกานุสรณ์ &nbsp;หน้า ๑๕๙</font></span></p>
<p style="line-height:200%; margin-top:2mm; margin-right:0; margin-bottom:0; margin-left:0;" align="center"><span style="font-size:16pt;"><font face="Leelawadee"><img src="bar_n_1.gif" width="300" height="3" border="0"></font></span></p>
<p style="line-height:200%; margin-top:2mm; margin-right:0; margin-bottom:0; margin-left:0;" align="left"><span style="font-size:16pt;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ตั้งใจกำหนดจิตให้ดี 
&nbsp;เราปฏิบัติภาวนาต้องอาศัยสติเป็นของสำคัญ &nbsp;ระลึกถึงจิตอยู่เสมอๆ &nbsp;กำหนดไว้ที่จิต 
&nbsp;&nbsp;&nbsp;ครั้นเห็นจิตของตนแล้ว &nbsp;กำหนดจิตของตนไว้จึงจะรู้เรื่องในการเทศน์ 
&nbsp;จิตเท่านั้นแหละที่เราจะต้องรักษา &nbsp;นอกจากจิตแล้วไม่มีอะไรหรอก </font></span><span style="font-size:16pt; background-color:rgb(255,255,204);"><font face="Leelawadee">&nbsp;</font><font face="Leelawadee" color="blue">อวัยวะทั้งหมดทุกชิ้นส่วนของร่างกายนี้ 
&nbsp;มีจิตเป็นใหญ่ </font></span><span style="font-size:16pt;"><font face="Leelawadee">&nbsp;&nbsp;&nbsp;จิตนี้แหละพาวิ่งพาว่อนพาท่องเที่ยวไปมา 
&nbsp;</font></span><span style="font-size:16pt; background-color:rgb(255,255,204);"><font face="Leelawadee" color="blue">พาให้เดือดร้อนเป็นทุกข์ 
&nbsp;ก็เพราะจิตนั่นแหละ</font><font face="Leelawadee"> </font></span><span style="font-size:16pt;"><font face="Leelawadee">&nbsp;&nbsp;ถ้าเรารักษาสำรวมจิต 
&nbsp;เห็นว่าเป็นทุกข์เดือดร้อนวุ่นวายแล้วก็หยุดเสีย &nbsp;มันก็ได้ความสุขเท่านั้นเอง</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ที่เราไม่รู้จักเรื่องจิต 
&nbsp;เราไม่มีสติรักษา &nbsp;มันจึงส่งส่ายหาเรื่องทุกข์ต่างๆ &nbsp;</font></span><span style="font-size:16pt; background-color:rgb(255,255,204);"><font face="Leelawadee" color="#000066">จนกระทั่งมันทุกข์แล้วจึงค่อยรู้เรื่อง 
&nbsp;มันสุขแล้วจึงค่อยรู้เรื่องของจิต </font><font face="Leelawadee">&nbsp;</font><font face="Leelawadee" color="blue">ในเวลาที่มันส่งส่ายอยู่นั้นไม่รู้เรื่องของมันเลย</font></span><span style="font-size:16pt;"><font face="Leelawadee" color="blue"> 
</font><font face="Leelawadee">&nbsp;จึงว่าจิตอันเดียวเท่านั้นที่ต้องรักษา &nbsp;&nbsp;&nbsp;การภาวนาทั้งหมดก็มารวมที่จิตนี้แห่งเดียว 
&nbsp;</font><font face="Leelawadee" color="#000066">รักษาอันเดียวเท่านั้นแหละ &nbsp;ให้รักษาจริงๆจังๆ 
</font><font face="Leelawadee">&nbsp;&nbsp;&nbsp;ในเวลานี้เราจะนั่งสมาธิหรือฟังเทศน์ 
&nbsp;เราจะสำรวมจิตให้อยู่ในขอบข่ายของสติ &nbsp;สติเป็นคนคุม &nbsp;เมื่ออยู่ในขอบข่ายของสติแล้วก็หมดเรื่องกัน</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="Leelawadee" color="#000066">สติ 
คือ ผู้ระลึกถึงจิตอยู่เสมอๆ &nbsp;นั่นเรียกว่าสติความระลึกได้ </font><font face="Leelawadee">&nbsp;&nbsp;&nbsp;</font><font face="Leelawadee" color="blue">จิต 
คือ ผู้คิด ผู้นึก ผู้ส่งส่าย</font><font face="Leelawadee">, &nbsp;&nbsp;อาการเป็นอย่างนั้นเรียกว่าสติ 
&nbsp;&nbsp;&nbsp;ถ้าไม่มีจิตมันก็ไม่มีสติ &nbsp;ถ้าไม่มีสติมันก็ไม่มีจิต &nbsp;แท้ที่จริงก็อันเดียวกันนั่นแหละ 
&nbsp;แต่มันเป็น</font><font face="Leelawadee" color="blue">อาการ</font><font face="Leelawadee" color="#999999">(ของจิต)</font><font face="Leelawadee">คนละอย่างกัน</font><font face="Leelawadee" color="#999999">(</font><a href="javascript:na_open_window('win', 'ex3.htm#เจตสิก๕๒', 0, 0, 770, 200, 1, 0, 0, 1, 1)"><font face="Leelawadee" color="#999999">เจตสิก 
๕๒</font></a><font face="Leelawadee" color="#999999">) </font><font face="Leelawadee">&nbsp;หน้าที่คนละอันกัน</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="Leelawadee" color="blue">สติเหมือนกับพี่เลี้อง</font><font face="Leelawadee"> 
&nbsp;</font><font face="Leelawadee" color="#000066">จิตเหมือนกับลูกอ่อน</font><font face="Leelawadee"> 
&nbsp;ควบคุมรักษากันอยู่ตลอดเวลา &nbsp;ลูกอ่อนที่มันซุกซน &nbsp;พี่เลี้องต้องระวังอย่างเข้มแข็ง 
&nbsp;ถ้าไม่อย่างนั้นก็จะหลุดพลัดโผไปตกถูกของแข็ง &nbsp;หรือตกไปในที่ลุ่มทำให้เจ็บได้ 
&nbsp;&nbsp;&nbsp;ถึงอย่างไรก็ต้องรักษาสติตัวเดียวเท่านั้นแหละ &nbsp;พี่เลี้องต้องรักษาอยู่ตลอดเวลา 
&nbsp;&nbsp;&nbsp;กว่าจะพ้นอันตรายได้ &nbsp;มันใช้เวลาหน่อย &nbsp;เลี้ยงเด็กมันก็หลายปีกว่าจะเติบโตขึ้นมาได้ 
&nbsp;ถึงเติบโตขึ้นมาแล้วก็ต้องระมัดระวังสิ่งอื่น เช่นมันซุกซน วิ่งเล่นอะไรต่างๆ 
ต้องระมัดระวัง &nbsp;แต่จำเป็นเพราะมันยังเป็นเด็กอยู่ &nbsp;&nbsp;&nbsp;ระวังจนใหญ่โตเป็นหนุ่มเป็นสาวขึ้น 
&nbsp;ก็ยังต้องระวังอยู่ตลอดเวลา &nbsp;เมื่อทำชั่วประพฤติผิด &nbsp;สติตัวนี้ใช้อยู่ตลอดเวลา 
&nbsp;ใช้ตั้งแต่เด็กจนกระทั่งเติบโต &nbsp;ใช้ตั้งแต่สติผู้คิดผู้นึกทีแรกโน่น 
&nbsp;ตลอดจนมันส่งส่ายไปสารพัดทุกเรื่องทุกอย่าง &nbsp;สติต้องรักษาอยู่ตลอดเวลา 
&nbsp;ส่วนเด็กนั้นเรียกว่าเป็นของมีตนมีตัว มันของยากหน่อย &nbsp;แต่เมื่อเราคุมอยู่แล้ว 
จิตกลายเป็น</font><font face="Leelawadee" color="#999999">(เหมือน - webmaster)</font><font face="Leelawadee">ของมีตัว 
ปรากฎเห็นชัดเลย &nbsp;จิตอยู่หรือจิตไม่อยู่ &nbsp;จิตวิ่งว่อนเที่ยวไปในที่ต่างๆ 
&nbsp;เห็นชัดเลยทีเดียว &nbsp;เป็นตัวเป็นตนแท้ทีเดียว</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;</font></span><span style="font-size:16pt; line-height:200%;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;ครั้นเรารักษาจิตได้แล้ว 
&nbsp;ควบคุมจิตได้แล้ว &nbsp;สติตัวนั้นตั้งมั่นแล้วมันจะรวมเข้ามาเป็นใจ &nbsp;คือตรงกลางๆนั่นแหละ 
&nbsp;ไม่มีสถานที่หรอก &nbsp;กลางตรงไหน ก็อันนั้นเป็นใจ ตรงนั้นแหละ &nbsp;ไม่ใช่อยู่นอกอยู่ใน 
ข้างบนข้างล่าง &nbsp;&nbsp;ใจเป็นกลางๆ อยู่ตรงไหนก็นั่นแหละ &nbsp;ตัวใจตรงนั้นแหละ 
&nbsp;</font><font face="Leelawadee" color="#000066">หัดสติควบคุมจิตให้เข้าถึงกลางอยู่เสมอๆ 
&nbsp;มันค่อยมีพลังสามารถที่จะคิดค้นในสิ่งต่างๆ &nbsp;สามารถที่จะระงับดับทุกข์ทั้งปวง 
&nbsp;มันเดือดร้อน จะได้ทิ้งได้ &nbsp;เดี๋ยวนี้เราไม่เข้าถึงตรงกลาง จึงละทุกข์ไม่ได้ 
</font><font face="Leelawadee">&nbsp;&nbsp;&nbsp;</font><font face="Leelawadee" color="blue">สิ่งที่ทุกข์ 
ก็เดือดร้อนวุ่นวาย &nbsp;สิ่งที่เป็นสุข ก็เพลิดเพลินลุ่มหลง &nbsp;</font></span><span style="font-size:16pt; line-height:200%; background-color:rgb(255,255,204);"><font face="Leelawadee" color="blue">ไม่เป็นกลางลงไปได้สักที</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ถ้าถึงตรงกลางแล้วนั้น 
&nbsp;&nbsp;<b>มันเป็นทุกข์ก็รู้จักทุกข์ &nbsp;ก็ปล่อยวางทุกข์ได้ &nbsp;&nbsp;มันสุขสบายก็ไม่หลงเพลิดเพลินมัวเมา 
&nbsp;&nbsp;&nbsp;มันก็เป็นกลางอยู่อย่างนั้น</b> &nbsp;มันไม่สุขไม่เดือดร้อนวุ่นวาย 
&nbsp;ไม่เป็นทุกข์ &nbsp;สติตัวหนึ่ง &nbsp;จิตตัวหนึ่ง &nbsp;สติควบคุมจิต &nbsp;&nbsp;&nbsp;เมื่อควบคุมได้แล้วมันเข้ามาเป็นใจตัวเดียว 
&nbsp;&nbsp;ตัวใจเป็นของสำคัญที่สุด &nbsp;จิตมันออกจากใจ &nbsp;ถ้าไม่มีใจมันก็ไม่มีจิต 
&nbsp;จิตอันใดใจอันนั้น &nbsp;ใจอันใดจิตอันนั้น &nbsp;ท่านก็เทศนาอยู่ &nbsp;แต่จิตก็หมายความถึงอันเดียวกันนั่นแหละ</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;แต่ทำไมท่านจึงเรียกว่าใจ 
&nbsp;ทำไมจึงเรียกว่าจิต &nbsp;&nbsp;อธิบายให้ฟังว่าใจคือตรงกลางไม่มีส่งส่าย 
&nbsp;ไม่มีคิดไปหาบาปอกุศล &nbsp;ไม่คิดถึงบุญ &nbsp;หรืออะไรทั้งหมด &nbsp;ใจที่ตรงกลางๆนั่นแหละ 
&nbsp;ไม่มีอะไรหรอก &nbsp;ไม่คิด &nbsp;ไม่นึก &nbsp;ไม่ปรุง &nbsp;ไม่แต่ง &nbsp;แล้วก็ไม่เกิดปัญญา 
&nbsp;&nbsp;&nbsp;ตรงนั้นไว้เสียก่อน &nbsp;ให้มันอยู่ตรงกลางเสียก่อน &nbsp;ปัญญาเกิดหรือไม่เกิดก็ช่างมัน 
&nbsp;&nbsp;&nbsp;ที่จะถึงตรงกลางได้มันใช้ปัญญาไม่ใช่น้อย &nbsp;คิดค้นต่างๆทุกอย่างทุกเรื่อง 
&nbsp;คิดค้นมาพอแรงแล้ว ตัวปัญญาใช้มามากแล้ว &nbsp;คราวนี้เมื่อใช้มันหมดทางไม่มีที่ไปแล้ว 
&nbsp;มันจึงเข้ามาเป็นกลาง &nbsp;ตัวกลางๆนั้น &nbsp;แต่คนไม่เข้าใจว่ามีปัญญา 
&nbsp;&nbsp;&nbsp;แท้ที่จริงปัญญาใช้มามากแล้ว &nbsp;เข้าถึงตรงกลางแล้วก็เฉยอยู่นั้น</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;เราอยากจะรู้จักตรงกลางคืออะไร 
&nbsp;หัดอย่างนี้ก็ได้ &nbsp;ทดสอบทดลองดู &nbsp;กลั้นลมหายใจสักพักหนึ่ง &nbsp;ไม่มีอะไรหรอก 
&nbsp;มีเฉยๆ รู้เฉยๆ ไม่คิดไม่นึก &nbsp;แต่รู้สึกว่ามันไม่คิดไม่นึก &nbsp;ไม่ส่งส่ายไปมาหน้าหลัง 
&nbsp;ไม่คิดถึงเป็นบาปเป็นบุญอะไรทั้งหมด &nbsp;ผู้รู้สึกว่าเฉยๆนั่นแหละ &nbsp;ตัวนั้นแหละตัวกลางตัวใจ 
</font><font face="Leelawadee" color="#999999">(webmaster-ภาวะนี้เกิดจากมีสติ ในการกลั้นลมหายใจอันทำงานอยู่ตลอดเวลาและจำเป็นอย่างยิ่งในการดำรงชีวิตให้คงอยู่ 
&nbsp;จิตจึงต้องมีสติที่ตั้งมั่นแน่วแน่ในการระงับลมนั้น &nbsp;จึงไม่ส่งส่ายไปปรุง 
ไปแต่ง &nbsp;ตั้งมั่นอยู่ในการระงับลมนั้นเป็นเอก) &nbsp;</font></span><span style="font-size:16pt; line-height:200%;"><font face="Leelawadee">แต่มันได้ชั่วขณะเดียวในเมื่อเรากลั้นลมหายใจ 
พอจับตัวมันได้ว่า &nbsp;ตัวใจมันตัวนี้ &nbsp;คราวนี้มันส่งออกไป &nbsp;</font><font face="Leelawadee" color="#000066">ถ้ามันส่งส่ายเป็นจิต 
&nbsp;คิดนึก &nbsp;สติควบคุมดูแลรักษา &nbsp;ต้องชำระสะสางสิ่งที่เป็นบาป &nbsp;ละอกุศล 
&nbsp;ปล่อยวางลงไป &nbsp;สิ่งที่เป็นบุญเป็นกุศลอันนั้นก็ทิ้งวาง ปล่อยวางลงไป 
ไม่เอา &nbsp;&nbsp;</font></span><span style="font-size:16pt; line-height:200%; background-color:rgb(255,255,204);"><font face="Leelawadee" color="blue">บุญก็ไม่เอา 
บาปก็ไม่เอา</font></span><span style="font-size:16pt; line-height:200%;"><font face="Leelawadee"> 
&nbsp;มันถึงเข้าถึงกลางได้ &nbsp;</font></span><span style="font-size:16pt; line-height:200%; background-color:rgb(255,255,204);"><font face="Leelawadee" color="blue">เอาบุญก็ไม่เข้าถึงกลาง&nbsp;เอาบาปก็ไม่เข้าถึงกลาง</font></span><span style="font-size:16pt; line-height:200%;"><font face="Leelawadee"> 
</font><font face="Leelawadee" color="#000066">&nbsp;</font></span><span style="font-size:16pt; line-height:200%; background-color:rgb(255,226,255);"><font face="Leelawadee" color="blue">เมื่อละทั้งสองอย่างแล้วจึงเป็นกลางได้</font></span><span style="font-size:16pt; line-height:200%;"><font face="Leelawadee"> 
</font><font face="Leelawadee" color="#000066">&nbsp;&nbsp;นั่นแหละใช้ปัญญาอุบายมากมาย 
&nbsp;จนกระทั่งมาเป็นใจ</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;</font></span><span style="font-size:16pt; line-height:200%;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;ธรรมดาจิตกับใจนี้มันเกี่ยวเนื่องกันอยู่ 
&nbsp;เข้ามาเป็นใจพักหนึ่งแล้วมันก็อยู่ไม่นาน &nbsp;มันก็ออกไปอีก &nbsp;วิ่งว่อนไปตามเรื่องของมัน 
&nbsp;แต่เราตั้งสติกำหนดรู้ใจรู้จิตของมัน เรื่องมันวิ่งว่อนไปด้วยประการต่างๆ 
&nbsp;มันซุกซน &nbsp;รู้เรื่องของมัน &nbsp;&nbsp;&nbsp;คำว่ารู้นั้น หมายความว่า 
&nbsp;ละทิ้งในสิ่งที่มันไม่ดี &nbsp;เมื่อละไปหมดแล้ว &nbsp;มันก็กลับมาช่องกลางนั้นอีก 
&nbsp;การหัดสมาธิภาวนา &nbsp;ถ้าหัดอย่างนี้ได้บ่อยๆเสมอๆ &nbsp;ไม่เตลิดเปิดเปิงหลงไปตามจิต 
&nbsp;ไม่มีสถานี &nbsp;ไม่หยุด ไม่หย่อน อันนั้นใช้ไม่ได้ &nbsp;</font><b><font face="Leelawadee" color="#000066">&nbsp;</font></b><font face="Leelawadee" color="#000066">พิจารณาจนหมดเรื่องแล้ว 
&nbsp;ถ้ามันถูก มันกลับมาอีกหรอก มาเป็นใจ &nbsp;&nbsp;&nbsp;ถ้าไม่ถูกก็เลยเตลิดเปิดเปิงไปใหญ่โตมโหฬาร</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;</font></span><span style="font-size:16pt; line-height:200%;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="Leelawadee" color="#000066">ถึงอย่างไรก็ขอให้ทำให้เข้าใจถึงใจอยู่เสมอๆ 
&nbsp;ความสงบที่เข้าถึงใจที่เป็นหนึ่งนั้นเป็นการดีมาก &nbsp;&nbsp;</font><font face="Leelawadee" color="blue">ถึงไม่ได้ปัญญาก็เอาเถอะ 
&nbsp;เอาเพียงเท่านี้ก็เอาเสียก่อน </font><font face="Leelawadee" color="#000066">&nbsp;เอาที่ความสงบนั่นแหละ</font><font face="Leelawadee"> 
&nbsp;ให้มั่นคงถาวรแล้วมันถึงเกิดเองหรอก &nbsp;อย่ากลัวเลย &nbsp;กลัวว่าจิตจะไม่คิดไม่นึก 
ไม่ปรุงไม่แต่ง &nbsp;มันคิดมันนึกมันปรุงมันแต่ง &nbsp;ก็รู้เท่ารู้เรื่องมันอยู่ถ้าหากมันเข้าถึงใจแล้ว 
&nbsp;นี่การภาวนาต้องหัดอย่างนี้ &nbsp;</font><font face="Leelawadee" color="blue">หัดพิจารณาอานาปานสติก็ดี 
&nbsp;มรณานุสติก็ดี &nbsp;พุทโธ อะไรต่างๆหมด &nbsp;ก็เพื่อให้เข้าถึงใจ &nbsp;เพื่อให้คุมสติได้ 
</font><font face="Leelawadee">&nbsp;&nbsp;&nbsp;ถ้าหากว่าคุมใจไม่ได้ &nbsp;คุมใจไม่อยู่ 
&nbsp;อะไรก็เอาเถิด ไม่เป็นผลประโยชน์อะไรเลย</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;</font></span><span style="font-size:16pt; line-height:200%;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;ตัวของเราทั้งหมดมีจิตอันเดียวเป็นของสำคัญอยู่ในตัวของเรา 
&nbsp;คนมากมายหมดทั้งโลกนี้ก็จิตตัวเดียว &nbsp;จิตคนละดวงๆเท่านั้นแหละ &nbsp;มันวุ่นวายอยู่นี่แหละ 
&nbsp;แต่ละคนๆ รักษาจิตของเราไว้ได้แล้ว &nbsp;มันจะวุ่นอะไร &nbsp;มันก็สงบหมดเท่านั้น 
&nbsp;ต่างคนต่างรักษาใจของตน &nbsp;&nbsp;&nbsp;ต่างคนมีสติรักษาใจเท่านั้นก็เป็นพอ 
&nbsp;&nbsp;&nbsp;</font><font face="Leelawadee" color="#000066">ที่มันยุ่งมันวุ่นก็เพราะเหตุที่ไม่รู้ใจของตน 
&nbsp;รักษาใจของตนไว้ไม่ได้ &nbsp;มีโลภโมโทสันสารพัดทุกอย่าง &nbsp;วุ่นวี่วุ่นวายเกิดแต่ใจนี่ทั้งนั้น 
&nbsp;&nbsp;แล้วใจมันได้อะไรล่ะ </font><font face="Leelawadee">&nbsp;&nbsp;โลภมันได้อะไรไปใส่ใจ 
&nbsp;โลภมันไปกองอยู่ที่ใจมันได้อะไร &nbsp;โทสะเอาไปไว้ที่ไหนล่ะ &nbsp;ไปไว้ที่ใจมีไหมล่ะ 
&nbsp;&nbsp;&nbsp;โมหะ ความหลงไปไว้ที่ใจมีไหม &nbsp;&nbsp;ใจไม่เห็นมียุ้งมีฉางใส่ 
&nbsp;</font><font face="Leelawadee" color="blue">ใจไม่เห็นมีตนมีตัว </font><font face="Leelawadee">&nbsp;มันได้อะไร 
&nbsp;มีแต่ความว่างเปล่า ไม่มีอะไรเลย &nbsp;&nbsp;&nbsp;ผู้ที่ว่าได้ว่าดีนั้น 
มันดีตรงไหน &nbsp;โลภโมโทสันได้มาแล้วว่าดีนั้น &nbsp;&nbsp;โกรธ &nbsp;โลภ หลง 
&nbsp;คนนั้นคนนี้ &nbsp;&nbsp;&nbsp;เห็นตนว่าวิเศษวิโส &nbsp;ว่าตนดี &nbsp;มันดีอะไร 
&nbsp;วิเศษอะไร &nbsp;มีแต่ความเดือดร้อนวุ่นวาย</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;</font></span><span style="font-size:16pt; line-height:200%;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;อย่างว่า 
เราได้ของเขามาอย่างนี้ &nbsp;เราโลภอยากได้ของเขา &nbsp;ได้มามันมีอะไรในที่นั้น 
&nbsp;&nbsp;ได้มาอยู่มากิน &nbsp;ได้มาบริโภคใช้สอย &nbsp;ใช้อะไรก็ตัวนี้ละใช้ 
&nbsp;มันใหญ่มันโตมันอ้วนมันพีขึ้นไหมล่ะตัวนี้ &nbsp;มันก็ไม่เห็นมีอะไร &nbsp;</font><font face="Leelawadee" color="blue">มีแต่แก่เฒ่าชำรุดทรุดโทรมไปทุกวัน</font><font face="Leelawadee"> 
&nbsp;&nbsp;อย่างว่า โทสะ มานะ ทิฏฐิเกิดขึ้นมา &nbsp;ถือตนถือตัว &nbsp;ถือเราถือเขา 
&nbsp;&nbsp;&nbsp;มานะทิฏฐิเกิดขึ้นมาไม่ยอม &nbsp;กระด้างถือตัว &nbsp;มันได้อะไรกัน 
&nbsp;ไม่เห็นมีอะไร &nbsp;&nbsp;&nbsp;ตัวมันพองขึ้นโตขึ้นไหม &nbsp;ตัวนั้นมันดีวิเศษขึ้นกว่าเก่าหรือ 
&nbsp;&nbsp;มันเป็นคนสดคนสวยขึ้นกว่าแต่เก่าหรือ &nbsp;หรือว่าเป็นอะไรไม่เห็นสดสวยอะไร 
&nbsp;มีแต่หน้าบึ้งหน้าเบี้ยวหน้ายักษ์หน้ามาร &nbsp;อยู่ดีๆจะไม่ดีกว่าหรือ &nbsp;&nbsp;&nbsp;โมหะความลุ่มหลงก็เช่นกัน 
&nbsp;มันจะเกิดความโลภ ความหลง &nbsp;ก็โมหะมาก่อน &nbsp;&nbsp;</font><font face="Leelawadee" color="blue">มีโมหะแล้วเกิด 
&nbsp;โลภ &nbsp;โกรธ &nbsp;หลงขึ้นมา</font><font face="Leelawadee"> &nbsp;&nbsp;&nbsp;</font><font face="Leelawadee" color="#000066">ให้พิจารณาเห็นอย่างนี้แล้ว 
&nbsp;มันหมดเรื่องกัน &nbsp;จะไปเกิดโมหะ &nbsp;โทสะ &nbsp;มานะทิฏฐิไม่มีเลย 
&nbsp;&nbsp;เป็นของว่างเปล่าหมดทุกสิ่งทุกอย่าง &nbsp;&nbsp;เราอยู่เฉยๆจะไม่ดีกว่าหรือ 
&nbsp;&nbsp;ทำให้เข้าถึงใจตัวกลางตัวนั้น &nbsp;จะเบิกบาน &nbsp;สุขภาพก็ดี &nbsp;แล้วก็ไม่มีเวรภัย 
&nbsp;ไปไหนก็ไม่คับแคบ &nbsp;ไม่รกโลกของเขา </font><font face="Leelawadee">&nbsp;&nbsp;คนโทสะ 
&nbsp;มานะทิฏฐิจะไปไหนมันรกหมด &nbsp;ไม่ยอมตนยอมตัวไปอยู่ที่ไหนมันคับบ้านคับเมืองหมด 
&nbsp;ให้พิจารณาอย่างนี้แหละ &nbsp;ครั้นถ้าพิจารณาอย่างนี้ถูกทางแล้ว &nbsp;มันจะรวมเข้าเป็นใจ 
&nbsp;เอาละ &nbsp;พิจารณาเท่านั้นละ</font></span></p>
<p style="line-height:200%; margin-top:2mm; margin-right:0; margin-bottom:0; margin-left:0;" align="center"><span style="font-size:16pt;"><font face="Leelawadee"><img src="bar_n_1.gif" width="300" height="3" border="0"></font></span></p>
<p style="line-height:200%; margin-top:2mm; margin-right:0; margin-bottom:0; margin-left:0;" align="center"><span style="font-size:16pt;"><font face="Leelawadee">&nbsp;</font></span></p>
<p style="line-height:200%; margin-top:2mm; margin-right:0; margin-bottom:0; margin-left:0;" align="center"><a href="769.htm"><b><span style="font-size:16pt;"><font face="Leelawadee">สติ 
ระลึกรู้เท่าทันระดับใด ที่ยังผลอันยิ่ง</font></span></b></a></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;</font></span><span style="font-size:16pt; line-height:200%;"><font face="Leelawadee">&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font></span></p>
<form name="form1">
    <p align="center"><a href="javascript:history.go(-1)"><span style="font-size:16pt;"><font face="Leelawadee"><img src="back1.gif" width="94" height="40" border="0" alt="กลับหน้าเดิม"></font></span></a></p>
</form>
<p align="center" style="line-height:35px; margin-top:0; margin-bottom:0; margin-left:0;"><a href="BLANK1.htm"><span style="font-size:16pt;"><font face="Leelawadee"><img src="title.gif" width="93" height="33" border="0" alt="กลับสารบัญ"></font></span></a></p>
<p style="line-height:35px; margin-top:0; margin-bottom:0; margin-left:0;" align="center"><span style="font-size:16pt;"><font face="Leelawadee"><script type=text/javascript>
//MENU TITLE
eyesys_title="ปฏิจจสมุปบาท  เมนู"
//TITLE BACKGROUND COLORS
eyesys_titlecol1="black"
eyesys_titlecol2="blue"
//TITLE COLOR
eyesys_titletext="white"
//MENU & ITEM BACKGROUND COLOR
eyesys_bg="#229922"
//ITEM BACKGROUND COLOR ON MOUSE OVER
eyesys_bgov="#006699"
//MENU COLOR
eyesys_cl="white"
//MENU COLOR ON MOUSE OVER
eyesys_clov="white"
//MENU WIDTH
eyesys_width=160
//menu starts here
eyesys_init()
//menu item sintax:  eyesys_item(text,icon,link)
//for no icon use 'null'
eyesys_item('กลับสารบัญ','home.gif','BLANK1.htm')
eyesys_item('กระดานธรรม',null,'900.htm')
eyesys_item('ค้นหาคำศัพท์',null,'ex.htm')
eyesys_item('ดูวงจรปฏิจจสมุปบาท',null,'5vj.htm')
eyesys_item('ข่าวปรับปรุง',null,'wnews.htm')
eyesys_item('แจ้งแก้ไข',null,'email2.htm')
eyesys_item('สมุดเยี่ยม',null,'guestbook.htm')
eyesys_item('ค้นหาปฏิจจสมุปบาท',null,'Searc.htm')
//mene closes here
eyesys_close()
</script>&nbsp;</font></span></p>
<p align="center" style="line-height:35px; margin-top:0; margin-bottom:0; margin-left:0;"><span style="font-size:16pt;"><font face="Leelawadee">&nbsp;</font></span></p>
<p align="center" style="line-height:35px; margin-top:0; margin-bottom:0; margin-left:0;"><span style="font-size:16pt;"><font face="Leelawadee">&nbsp; 
&nbsp;</font><font face="Leelawadee" color="#D1A62E">&nbsp;</font><font face="Leelawadee"> </font></span></p>
<table align="center" border="0" width="284">
    <tr>
        <td width="274" align="center" valign="middle">
            <table align="center" border="0" width="255">
                <tr align="center" valign="middle">
                    <td width="245" align="center" valign="middle">
                        <p align="center"><span style="font-size:16pt;"><font face="Leelawadee"><script language="javascript1.1">
page="หลวงปู่เทสก์";
                        </script><script language="javascript1.1" src="http://hits.truehits.in.th/data/h0012229.js">
                        </script>&nbsp;</font></span></p>
                    </td>
                </tr>
            </table>
        </td>
    </tr>
</table>
<p><span style="font-size:16pt;"><font face="Leelawadee">&nbsp;</font></span></p>
<p align="center"><span style="font-size:16pt;"><font face="Leelawadee">&nbsp;</font></span></p>
<p align="left" style="line-height:200%;"><span style="font-size:16pt;"><font face="Leelawadee">&nbsp;</font></span></p>
<p align="left"><span style="font-size:16pt;"><font face="Leelawadee">&nbsp;</font></span></p>
</body>

</html>
